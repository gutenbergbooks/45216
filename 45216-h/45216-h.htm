<!DOCTYPE html PUBLIC "-//W3C//DTD XHTML 1.1//EN"
"http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml" xml:lang="it">
<head>
 <meta http-equiv="content-type" content="text/html; charset=UTF-8" />
 <title>
  Storia della decadenza e rovina dell'impero romano, vol. 2, di Edoardo Gibbon
 </title>
 <link rel="coverpage" href="images/cover.jpg" />
 <style type="text/css">
body {margin-left: 10%; margin-right: 10%;}

p {margin-top: .5em; margin-bottom: 0em; line-height: 1.2;}
.blockquote {margin: 1em 10% 2em 10%; font-size: 105%;}

.center {text-align: center; text-indent: 0;}

div.titlepage {text-align: center; margin: 2em 5%; padding-bottom: 2em; page-break-before: always; page-break-after: always;}
div.somm {page-break-before: always; padding-top: 3em;}
div.chapter {page-break-before: always; padding-top: 3em;}
div.chapter h2 {page-break-before: avoid;}

h1,h2 {text-align: center; font-style: normal;
font-weight: normal; line-height: 1.5;}
h1 {font-size: 200%; margin-top: 2em; margin-bottom: 2em;}
h2 {font-size: 140%; margin-top: 1em; margin-bottom: 1em;}

hr {width: 70%; margin-top: 1em; margin-right: 15%; margin-bottom: 1em; margin-left: 15%;}
hr.tiny {width: 10%; margin-left: 45%; margin-right: 45%;}

a.tag {vertical-align: .3em; font-size: .8em; font-style: normal;
  font-weight: normal; text-decoration: none; padding-left: .1em;
  line-height: 0em;}
div.footnotes {page-break-before: always; font-size: 90%; padding-top: 3em;}
.footnotes h2 {margin-bottom: 2em; font-size: 115%;}
.footnotes p {padding: 0 1em;}
.footnotes a {text-decoration: none;}

.sidenote {position: absolute; right: 92%; clear: right; font-size: 80%;}

.pagenum  {position: absolute; right: 5%; font-style: normal;
  font-weight: normal; font-size: 65%; text-align: right; color: #999999;
  background-color: #ffffff; clear: left;}

.pad4 {margin-top: 4em;}
.pad2 {margin-top: 2em;}

.dots {text-align: center; letter-spacing: .5em; margin-top: 1.5em; margin-bottom: 1.5em;}

.x-small {font-size: 70%;}
.small {font-size: 85%;}
.large {font-size: 115%;}
.x-large {font-size: 130%;}
.xx-large {font-size: 150%;}
.g {letter-spacing: .2em;}

table {margin: auto;}

.indice {width: 80%; line-height: 1em; margin-top: 2em;}
.indice th {text-align: center;}
.indice td {text-align: left; margin-left: 1em; text-indent: -1em; padding-left: 1em;}
.indice td.anno {text-align: right; vertical-align: top; white-space: nowrap; padding-right: .5em;}
.indice td.cap {text-align: center; padding-right: 1em;}
.indice td.pag {text-align: right; vertical-align: bottom; white-space: nowrap; padding-left: .5em;}

.tnote {background-color: #F5F5DC; color: #000; padding: 1em 1em 2em 1em;
  margin: 3em 10%; font-family: sans-serif; font-size: 90%; page-break-before: always;}
.tntitle {text-align: center; text-indent: 0; padding: 1em; font-size: 120%;}
.tnote p {padding: 0 1em;}
.covernote {visibility: hidden; display: none;}
@media handheld {
  .covernote {visibility: visible; display: block;}
}

.poem {text-align: left; font-size: 95%; margin: 1.5em 10%;}
.poem p {margin: 0; padding-left: 3em; text-indent: -3em;}
.poem p.i2 {text-indent: -1em;}
.poem p.i4 {text-indent: 2em;}
.poem p.i6 {text-indent: 10em;}
.poem p.dots {text-align: left; letter-spacing: 1em;}
    </style>

  </head>
<body>

<div class="titlepage">
<h1>
STORIA<br />
<span class="x-small">DELLA DECADENZA E ROVINA</span><br />
<span class="small">DELL'IMPERO ROMANO</span>
</h1>

<p>
DI
</p>

<p class="x-large">
EDOARDO GIBBON
</p>

<p class="pad2">
TRADUZIONE DALL'INGLESE
</p>

<hr class="pad4 tiny" />
<p class="large">
VOLUME SECONDO
</p>

<hr class="tiny" />

<p class="pad4">
MILANO<br />

<span class="small g">PER NICOLÒ BETTONI</span><br />

<span class="x-small">M.DCCC.XX</span>
</p>
</div>

<div class="somm">
<hr />
<p class="center x-large"><a href="#indice" id="indfront">INDICE</a></p>
<hr />
</div>

<div class="chapter">
<p>
<span class="pagenum"><a id="Page_5"></a>[5]</span>
</p>

<p class="center">
<span class="xx-large g">STORIA</span><br /><br />
DELLA DECADENZA E ROVINA<br /><br />
<span class="x-large">DELL'IMPERO ROMANO</span>
</p>

<hr class="tiny" />

<h2 class="pad2">
CAPITOLO XI.
</h2>

<div class="blockquote">
<p>
<i>Regno di Claudio. Disfatta dei Goti.
Vittorie, trionfo e morte di Aureliano.</i>
</p>
</div>

<p>
Sotto i deplorabili regni di Valeriano e di Gallieno,
l'Impero fu oppresso e quasi distrutto dai Soldati,
dai Tiranni e dai Barbari. Lo salvò una serie
di gran Principi, che traevano un'oscura origine dalle
marziali province dell'Illirico. Nel giro di quasi trenta
anni Claudio, Aureliano, Probo, Diocleziano, ed i suoi
colleghi trionfarono degli stranieri e de' domestici nemici
dello Stato; ristabilirono la militar disciplina, la
forza delle frontiere, e meritarono il glorioso titolo di
Ristauratori del Mondo Romano.
</p>

<p>
La caduta di un effemminato tiranno aprì la strada
ad una successione di Eroi. L'indignazione del popolo
<span class="pagenum"><a id="Page_6"></a>[6]</span>
imputava a Gallieno tutte le sue calamità; e la maggior
parte, invero, erano conseguenze de' suoi costumi
e della indolente sua condotta nel governo. Era privo
perfino del sentimento di onore, che supplisce sì spesso
alla mancanza della pubblica virtù; e finchè potè godere
il possesso dell'Italia, una vittoria riportata dai
Barbari, la perdita di una provincia, o la ribellione
di un Generale, raramente disturbò il tranquillo corso
de' suoi piaceri. Finalmente un esercito considerabile,
accampato sul Danubio superiore, rivestì della porpora
Imperiale il suo condottiero Aureolo, che sdegnando
un angusto ed infecondo regno sulle montagne della
Rezia, passò le Alpi, occupò Milano, minacciò Roma,
e sfidò Gallieno a disputare in campo la sovranità dell'Italia.
Provocato dall'insulto l'Imperatore, ed intimorito
dall'imminente pericolo, subitamente mostrò quell'ascoso
vigore, che qualche volta si manifestava a traverso
l'indolenza del suo carattere. Staccatosi con violenza
dagli agi del palazzo, comparve armato in fronte
alle sue legioni, e si avanzò ad incontrare di là dal
Po il suo competitore. Il corrotto nome di Pontirolo<a class="tag" id="tag1" href="#note1">[1]</a>
conserva ancora la memoria di un ponte sull'Adda,
che, durante l'azione, debbe essere stato un oggetto
della maggiore importanza per ambo gli eserciti. Il
Retico usurpatore, dopo aver ricevuto una totale disfatta
ed una pericolosa ferita, si ritirò in Milano. Ne
<span class="pagenum"><a id="Page_7"></a>[7]</span>
fu immediatamente formato l'assedio; furon le mura
battute con ogni macchina dagli antichi usata; ed Aureolo,
incerto della interna sua forza, e senza speranza
di straniero soccorso, si presagì fin d'allora le funeste
conseguenze di una inutile ribellione.
</p>

<p>
<span class="sidenote">A. D. 268</span>
</p>

<p>
L'ultimo suo espediente fu un tentativo di sedurre
la lealtà degli assediatori. Sparse pel loro campo de' libelli,
ne' quali invitava le truppe ad abbandonare un
indegno Sovrano, che sacrificava al suo lusso la pubblica
felicità, e le vite dei suoi più stimabili sudditi
ai più leggieri sospetti. Gli artifizj di Aureolo diffusero
i timori, gli scontenti tra i principali Uffiziali
del suo rivale. Una cospirazione fu tramata da Eracliano
Prefetto del Pretorio, da Marciano Generale di
alto grado e di riputazione, e da Cecrope, che comandava
un numeroso corpo di guardie dalmatine. La
morte di Gallieno fu risoluta, e non ostante il lor desiderio
di prima terminare l'assedio di Milano, l'estremo
pericolo, che accompagnava ogni momento d'indugio,
gli obbligò ad affrettare l'esecuzione del loro ardito disegno.
Sull'ultim'ora della notte, mentre l'Imperatore
tuttavia prolungava i piaceri della tavola, gli fu portata
improvvisamente la nuova, che Aureolo, alla testa
di tutte le sue forze, avea fatta dalla città una disperata
sortita; Gallieno, che non mancò mai di valor
personale, balzò dal suo serico letto, e senza frappor
dimora per armarsi o per adunar le sue guardie, montò
a cavallo, e corse veloce al luogo del supposto assalto.
Circondato dai suoi dichiarati o nascosti nemici, in
mezzo al tumulto notturno ricevè ben presto un colpo
mortale da incerta mano. Prima di spirare, un sentimento
di patriottismo, risvegliatosi nell'animo di Gallieno,
lo indusse a nominare un degno successore, e
<span class="pagenum"><a id="Page_8"></a>[8]</span>
l'ultima sua domanda fu che si dessero gli ornamenti
imperiali a Claudio, che allora comandava un corpo
staccato d'armata nelle vicinanze di Pavia. Almeno
questa voce fu diligentemente propagata, e l'ordine con
piacere eseguito dai congiurati, i quali avevan di già
convenuto di metter Claudio sul trono. Alla prima
nuova della morte dell'Imperatore, mostrarono le truppe
qualche sospetto e risentimento, finchè l'uno fu dissipato,
e l'altro addolcito con un donativo di venti
monete d'oro ad ogni soldato. Ratificarono essi allora
l'elezione, e riconobbero il merito del loro nuovo Sovrano<a class="tag" id="tag2" href="#note2">[2]</a>.
</p>

<p>
L'oscurità, che ricopriva l'origine di Claudio, benchè
fosse di poi abbellita da alcune adulatrici finzioni<a class="tag" id="tag3" href="#note3">[3]</a>,
manifesta abbastanza la bassezza della sua nascita.
Questo solamente si può sapere, ch'egli era
nativo di una delle Province confinanti col Danubio;
che la sua gioventù fu consumata tra l'armi, e che il
suo modesto valore meritò il favore e la confidenza di
Decio. Il Senato ed il Popolo già lo consideravano
come un eccellente Uffiziale, degno dei più importanti
impieghi; e censurarono la disattenzione di Valeriano,
che lo teneva nel posto subordinato di Tribuno. Ma
distinse non molto dopo quell'Imperatore il merito di
<span class="pagenum"><a id="Page_9"></a>[9]</span>
Claudio, dichiarandolo primo Generale della frontiera
Illirica col comando di tutte le truppe nella Tracia,
nella Mesia, nella Dacia, nella Pannonia e nella Dalmazia,
collo stipendio del Prefetto dell'Egitto, con gli
onori del Proconsole dell'Affrica, e con la sicura speranza
del Consolato. Per le sue vittorie sopra i Goti
egli meritò dal Senato l'onore di una statua, ed eccitò
i gelosi timori di Gallieno. Era impossibile che un soldato
stimar potesse un Sovrano così dissoluto, ed un
giusto disprezzo si può difficilmente celare. Alcune imprudenti
espressioni proferite da Claudio, furono officiosamente
riportate a Gallieno. La risposta dell'Imperatore
ad un Uffiziale di confidenza, dipinge al vivo
il carattere di lui e quello dei tempi. «Niente vi è
che dar mi possa un più serio disgusto che la notizia
contenuta nell'ultimo vostro dispaccio<a class="tag" id="tag4" href="#note4">[4]</a>; che
alcune maligne suggestioni abbiano indisposto contro
noi l'animo del nostro amico e <i>Padre</i> Claudio.
Per quella fedeltà che ci dovete, usate ogni mezzo
per quietare il suo risentimento, ma conducete l'affare
con secretezza; non venga questo a notizia dei
soldati della Dacia; sono essi già provocati, e ciò
potrebbe infiammare il loro furore. Io stesso ho mandati
a lui alcuni doni; sia vostra cura ch'egli con
piacere li accetti. Sopra tutto fate ch'ei non sospetti
ch'io sono informato della sua imprudenza. Il timor
del mio sdegno potrebbe indurlo a disperate risoluzioni»<a class="tag" id="tag5" href="#note5">[5]</a>.
I doni che accompagnavano questa umile
<span class="pagenum"><a id="Page_10"></a>[10]</span>
lettera, colla quale il Monarca, procurava di riconciliare
a sè il malcontento suo suddito, consistevano
in una considerabil somma di danaro, in abiti magnifici
ed in un ricco vasellame d'oro e d'argento. Con tali
arti Gallieno addolcì lo sdegno, e dissipò i timori del
suo illirico Generale; ed in tutto il rimanente di quel
regno fu la formidabile spada di Claudio sempre sguainata
per la causa di un Sovrano da lui disprezzato.
Vero è, ch'egli ricevè finalmente dai congiurati l'insanguinata
porpora di Gallieno; ma egli era stato lontano
dal loro campo e dai loro consigli; e benchè forse
lodasse il fatto, possiamo francamente presumere, ch'egli
non fosse reo di alcuna antecedente notizia<a class="tag" id="tag6" href="#note6">[6]</a>.
Quando Claudio salì sul trono, era quasi nell'età di
cinquantaquattr'anni.
</p>

<p>
L'assedio di Milano fu tuttavia continuato, ed Aureolo
presto si avvide, che i suoi artifizj non avevano
avuto altro successo che di suscitargli un più risoluto
avversario. Tentò egli di aprire con Claudio un trattato
di alleanza e di divisione. «Ditegli» (replicò l'intrepido
Imperatore) «che se tali proposizioni fossero
state fatte a Gallieno, <i>egli</i> forse le avrebbe pazientemente
ascoltate, ed avrebbe accettato un collega
disprezzabile al pari di lui<a class="tag" id="tag7" href="#note7">[7]</a>.» Questo duro rifiuto,
ed un ultimo infelice sforzo obbligarono Aureole a rendersi
con la città alla discrezione del vincitore. Il giudizio
dell'esercito lo dichiarò degno di morte, e Claudio,
dopo una debole resistenza, consentì che fosse la
<span class="pagenum"><a id="Page_11"></a>[11]</span>
sentenza eseguita. Nè lo zelo dei Senatori fu meno ardente
per la causa del loro nuovo Sovrano. Ratificarono
forse con un sincero trasporto d'animo l'elezione
di Claudio, e siccome il Predecessore si era mostrato
personal nemico del loro ordine, così esercitarono sotto
il velo della giustizia una severa vendetta contro gli
amici o la famiglia di lui. Fu permesso al Senato di
addossarsi l'odioso uffizio del castigo, e l'Imperatore
si riservò il piacere ed il merito di ottener con la sua
intercessione un atto di generale perdono<a class="tag" id="tag8" href="#note8">[8]</a>.
</p>

<p>
Questa ostentata clemenza mostra meno il vero carattere
di Claudio di quel che il faccia una frivola
circostanza, nella qual sembra ch'egli abbia obbedito
ai dettami del suo cuore. Le frequenti ribellioni delle
province avevano involto quasi ogni persona nel reato
di tradimento, quasi ogni patrimonio nel caso di confiscazione,
e Gallieno spesso mostrava la sua liberalità
distribuendo tra i suoi uffiziali i beni dei sudditi. All'avvenimento
di Claudio, una vecchia donna si gettò
a' suoi piedi, lagnandosi che ad un Generale dell'ultimo
Imperatore era stato arbitrariamente donato il di
lei patrimonio. Questo Generale era Claudio stesso, che
non era rimasto interamente illeso dalla corruzione dei
tempi. Arrossì l'Imperatore a questo rimprovero, ma si
mostrò degno della confidenza che quella avea avuta
nella sua giustizia. La confessione del suo fallo fu accompagnata
da una subita ed ampia restituzione<a class="tag" id="tag9" href="#note9">[9]</a>.
</p>

<p>
<span class="pagenum"><a id="Page_12"></a>[12]</span>
Nell'arduo impegno, che Claudio aveva preso di ristabilire
l'Impero nel suo antico splendore, era prima
necessario di ravvivare tra le sue truppe un sentimento
d'ordine e di obbedienza. Con l'autorità di un veterano
Comandante, rappresentò loro, che il rilassamento
della disciplina avea introdotta una lunga serie di disordini,
dei quali finalmente i soldati stessi provavan
gli effetti; che un popolo rovinato dall'oppressione, e
indolente per la disperazione, non potea più lungamente
somministrare ad un numeroso esercito il mantenimento
non che le spese di lusso; che il pericolo
di ogni individuo era cresciuto col dispotismo dell'ordine
militare, poichè i Sovrani, che tremavan sul trono,
provvedevano alla loro salvezza col pronto sacrifizio di
ogni suddito colpevole. L'Imperatore si estese su i mali
di uno sregolato capriccio, che i soldati potean soddisfare
soltanto a spese del proprio sangue; giacchè le
sediziose loro elezioni eran così spesso state accompagnate
dalle guerre civili, che consumavano il fiore
delle legioni o sul campo di battaglia o nel crudele
abuso della vittoria. Dipinse egli coi più vivi colori
lo stato dell'esausto tesoro, la desolazione delle province,
il disonore del nome Romano, e l'insolente trionfo
dei rapaci Barbari. Contro questi Barbari adunque egli
dichiarò di voler dirigere il primo sforzo delle loro
armi. Regnasse pur Tetrico per qualche tempo in Occidente,
e conservasse pure Zenobia il dominio dell'Oriente<a class="tag" id="tag10" href="#note10">[10]</a>;
questi usurpatori erano suoi personali
nemici: nè potea egli pensare a soddisfare alcun privato
risentimento, finchè salvato non avesse un Impero,
<span class="pagenum"><a id="Page_13"></a>[13]</span>
la cui imminente rovina avrebbe (non essendo
a tempo prevenuta) oppresso e l'esercito e il popolo.
</p>

<p>
<span class="sidenote">A. D. 269</span>
</p>

<p>
Le varie nazioni della Germania e della Sarmazia,
che combattevano sotto le gotiche insegne, avevan già
raccolta un'armata più formidabile di qualunque altra
che mai fosse uscita dall'Eusino. Sulle rive del Niester,
uno dei gran fiumi che sboccano in quel mare, essi
costruirono una flotta di duemila o veramente di seimila
vascelli<a class="tag" id="tag11" href="#note11">[11]</a>, numero, che per incredibil che possa
sembrare, non sarebbe stato bastante a trasportare la
loro pretesa armata di trecentoventimila Barbari. Qualunque
esser potesse la forza reale dei Goti, il vigore
ed il successo della spedizione non furono adeguati alla
grandezza dei preparativi. Nel loro passaggio pel Bosforo
gl'inesperti piloti furon vinti dalla violenza della
corrente; e mentre la moltitudine dei loro vascelli era
ristretta in un angusto canale, molti si ruppero urtando
l'uno contro l'altro o contro la terra. Fecero i Barbari
alcune discese sopra varie coste dell'Europa e
dell'Asia, ma l'aperto paese era stato già devastato,
ed essi furono con vergogna e perdita rispinti da molte
fortificate città. Si sparse nella flotta lo sbigottimento
e la divisione, e molti dei loro capi fecero vela verso
l'isole di Creta e di Cipro; ma il grosso dell'armata,
seguitando un corso più costante, si ancorò finalmente
vicino alle falde del monte Atos, ed assalì la città di
Tessalonica, opulenta capitale di tutte le province della
Macedonia. I loro assalti, nei quali mostravano un feroce
ma sregolato valore, furono presto interrotti dal
rapido avvicinarsi di Claudio, che si affrettava ad una
<span class="pagenum"><a id="Page_14"></a>[14]</span>
scena d'azione degna della presenza di un Principe
bellicoso, alla testa di tutte le rimanenti forze dell'Impero.
Non volendo sopportar la battaglia, i Goti levarono
subito il campo, abbandonarono l'assedio di Tessalonica;
e lasciando le loro navi al piede del monte
Atos, traversarono le colline della Macedonia, e si spinsero
avanti ad assalire l'ultima difesa dell'Italia.
</p>

<p>
Abbiamo ancora una lettera originale scritta da Claudio
in questa memorabile occasione al Senato ed al
Popolo. «Padri coscritti (scrive l'Imperatore) sappiate
che trecentoventimila Goti hanno invaso il territorio
romano. Se io vinco, la vostra gratitudine ricompenserà
i miei servigi. Se cado, rammentatevi
che sono successor di Gallieno. L'intera Repubblica
è affaticata ed esausta di forze. Combatteremo dopo
Valeriano, dopo Ingenuo, Regilliano, Lolliano, Postumo,
Gelso, e mille altri che un giusto disprezzo
per Gallieno spinse alla sedizione. Noi manchiamo
di dardi, di lance e di scudi. La forza dell'Impero,
la Gallia e la Spagna sono usurpate da Tetrico, e
con rossore confessiamo che gli arcieri dell'Oriente
servono sotto le insegne di Zenobia. Qualunque impresa
facciamo, sarà questa grande abbastanza<a class="tag" id="tag12" href="#note12">[12]</a>.»
Lo stile malinconico e risoluto di questa lettera annunzia
un Eroe che non cura il suo fato, conosce il
pericolo, ma ricava però dai suoi propri talenti una
ben fondata speranza.
</p>

<p>
<span class="sidenote">A. D. 270</span>
</p>

<p>
L'evento superò l'espettazione di lui e quella del
Mondo. Colle più segnalate vittorie liberò l'Impero da
quell'esercito di Barbari, e fu distinto dalla posterità
colla gloriosa denominazione di Claudio Gotico. Le
<span class="pagenum"><a id="Page_15"></a>[15]</span>
storie imperfette di una guerra irregolare<a class="tag" id="tag13" href="#note13">[13]</a> non ci
forniscono materiali bastanti per descrivere l'ordine e
le circostanze delle imprese di lui; ma se ci fosse permessa
una somigliante espressione, distribuir potremmo
in tre atti questa memorabil tragedia. I. La decisiva
battaglia fu data vicino a Naisso, città della Dardania.
A principio le legioni diedero in volta, oppresse
dal numero, e disanimate dalle loro sventure. Inevitabile
era la rovina loro, se non avesse l'abilità dell'Imperatore
preparato un opportuno soccorso. Un grosso
distaccamento di soldati, uscendo dai secreti e difficili
passi delle montagne, che per ordine di lui avevan occupati,
assalì improvvisamente la retroguardia dei vittoriosi
Goti. L'attività di Claudio profittò del favorevol
momento. Rianimò egli il coraggio delle sue truppe,
riordinò le lor file, ed incalzò i Barbari da ogni parte.
Narrasi che fossero cinquantamila uomini uccisi nella
battaglia di Naisso. Vari numerosi corpi di Barbari,
coprendo la loro ritirata con una mobile fortificazione
di carriaggi, si ritirarono, o piuttosto fuggirono da quel
campo di strage. II. Possiamo presumere che qualche
insuperabile difficoltà, forse la stanchezza, forse la disubbidienza
dei vincitori, non permettesse a Claudio
di compire in un giorno la distruzione dei Goti. La
guerra si sparse per le province della Mesia, della Tracia
e della Macedonia, e le sue operazioni si ridussero
a varie mosse, e sorprese, e tumultuari combattimenti
sì per mare che per terra. Quando i Romani
soffrirono qualche perdita, ordinariamente ciò avvenne
o per la loro codardia o per la loro temerità; ma i
<span class="pagenum"><a id="Page_16"></a>[16]</span>
superiori talenti dell'Imperatore, la sua perfetta pratica
dei paesi, e la giudiziosa sua scelta de' provvedimenti
e degli Uffiziali, assicurarono in moltissime occasioni
il buon successo delle sue armi. L'immenso bottino,
frutto di tante vittorie, consisteva la maggior parte
in bestiami e schiavi. Uno scelto corpo della gotica
gioventù venne ricevuto nelle truppe Imperiali; fu il
rimanente venduto in ischiavitù; e fu il numero delle
donne prigioniere tanto considerabile, che n'ebbe ogni
soldato due o tre per sua parte: circostanza dalla quale
si può concludere, che gl'invasori aveano qualche disegno
di stabilirsi, non meno che di saccheggiare; giacchè
in una navale spedizione ancora erano accompagnati
dalle loro famiglie. III. La perdita della lor flotta,
che fu o presa o sommersa, aveva impedita la ritirata
dei Goti. I Romani avendo formato un vasto cerchio
di posti, distribuiti con arte, sostenuti con coraggio,
e che si ristringevano a poco a poco verso un centro
comune, forzarono i Barbari a ritirarsi nelle più inaccessibili
parti del monte Emo, dove trovarono un sicuro
rifugio, ma una sussistenza assai scarsa. Nel corso
di un rigoroso verno, nel quale furono assediati dalle
truppe dell'Imperatore, la fame e la peste, la diserzione
e la spada continuamente diminuirono quella imprigionata
moltitudine. Al ritorno della primavera, non
comparve in arme che una feroce e disperata truppa,
residuo di quell'oste possente, che si era imbarcata
alla foce del Niester.
</p>

<p>
La peste, che tanti Barbari uccise, divenne finalmente
fatale al lor vincitore. Dopo un breve ma glorioso
regno di due anni, Claudio morì in Sirmio, in
mezzo alle lagrime ed alle acclamazioni de' sudditi.
Nell'ultima sua malattia convocò i principali Ministri
<span class="pagenum"><a id="Page_17"></a>[17]</span>
dello Stato e dell'esercito, e in lor presenza raccomandò
Aureliano, uno dei suoi Generali, come il più degno
del trono, ed il più atto ad eseguir il gran disegno,
ch'egli stesso avea potuto soltanto intraprendere.
Le virtù di Claudio, il suo valore, l'affabilità<a class="tag" id="tag14" href="#note14">[14]</a>, la
giustizia e la temperanza, il suo amor per la gloria
e per la patria lo pongono nel piccol numero di quegl'Imperatori,
che aggiunsero lustro alla Romana porpora.
Queste virtù per altro furono celebrate con particolar
zelo e compiacenza dai cortigiani Scrittori del
secolo di Costantino, il quale era bisnipote di Crispo,
fratello maggiore di Claudio. La voce dell'adulazione
imparò presto a ripetere, che gli Dei, i quali avean
così frettolosamente tolto Claudio alla terra, ricompensarono
il suo merito e la sua pietà perpetuando
l'Impero nella sua famiglia<a class="tag" id="tag15" href="#note15">[15]</a>.
</p>

<p>
Non ostante questi oracoli, la grandezza dei Flavj
(nome che a loro piacque di assumere) fu differita
per più di vent'anni, e lo stesso innalzamento di Claudio
cagionò l'immediata rovina del suo fratello Quintilio,
il quale non ebbe moderazione o coraggio bastante
per discendere nella privata condizione, a cui
lo avea condannato il patriottismo dell'ultimo Imperatore.
Senza indugio o riflessione egli prese la porpora
in Aquileia, dove comandava forze considerabili; e benchè
il suo regno durasse diciassette giorni soltanto, egli
<span class="pagenum"><a id="Page_18"></a>[18]</span>
ebbe tempo di ottenere la sanzione del Senato, e
di provare una sedizion delle truppe. Appena egli seppe
che la grande armata del Danubio avea conferita l'autorità
Imperiale al ben conosciuto valor di Aureliano,
si sentì vinto dalla gloria e dal merito del suo rivale,
e facendosi aprire le vene, prudentemente si ritirò dalla
ineguale contesa<a class="tag" id="tag16" href="#note16">[16]</a>.
</p>

<p>
Il general disegno di quest'opera non ci permette
di minutamente riferire le azioni di ogni Imperatore
dopo il suo avvenimento al trono, molto meno di rintracciare
le varie fortune della sua vita privata. Osserveremo
soltanto che il padre di Aureliano era un
contadino del territorio di Sirmio, il quale occupava una
piccola tenuta appartenente ad Aurelio, ricco Senatore.
Il bellicoso suo figlio, arrolato nelle truppe come soldato
comune, divenne successivamente centurione, tribuno,
prefetto di una legione, ispettore del campo, generale,
ovvero (come allor si chiamava) duce di una
frontiera; e finalmente nella guerra Gotica esercitò
l'importante uffizio di primo comandante della cavalleria.
In ogni grado si distinse per l'impareggiabil valore<a class="tag" id="tag17" href="#note17">[17]</a>,
per la rigida disciplina, e per una fortunata
condotta. Fu egli rivestito del Consolato dall'Imperator
Valeriano, che lo chiama, nel pomposo linguaggio
<span class="pagenum"><a id="Page_19"></a>[19]</span>
di quel secolo, il liberatore dell'Illirico, il ristauratore
della Gallia, ed il rivale degli Scipioni. Per la raccomandazione
di Valeriano, un Senatore del grado e del
merito più cospicuo, Ulpio Crinito, il cui sangue derivava
dalla stessa sorgente di quel di Traiano, adottò
il contadino della Pannonia, diedegli in matrimonio la
sua figlia, e sollevò con l'ampio suo patrimonio l'onorata
povertà, che Aureliano avea mantenuta inviolata<a class="tag" id="tag18" href="#note18">[18]</a>.
</p>

<p>
Il regno di Aureliano durò solamente quattr'anni e
quasi nove mesi; ma ogni momento di quel corto periodo
fu illustrato da qualche memorabil prodezza. Egli
terminò la guerra Gotica, castigò i Germani che
invadevano l'Italia, ricuperò la Gallia, la Spagna, la
Britannia dalle mani di Tetrico, e distrusse la superba
monarchia, che Zenobia avea nell'Oriente innalzata
sulle rovine dell'afflitto Impero.
</p>

<p>
Dovè Aureliano la continua fortuna delle sue armi
alla rigorosa attenzione posta agli articoli anche più minuti
della disciplina. I suoi militari regolamenti sono
contenuti in una lettera assai concisa ad un subalterno
Uffiziale, al quale comanda di porli in vigore, se desidera
di divenir tribuno, o se gli è cara la vita. Il
giuoco, il bere, e le arti della divinazione erano severamente
proibite. Aureliano pretendeva che i suoi
soldati fossero modesti, frugali e laboriosi; che sempre
si mantenesser lucenti le loro armi, aguzze le spade,
pronti i vestiti e i cavalli all'immediato servizio; che
vivessero nei loro quartieri con castità e sobrietà, senza
danneggiare i campi di grano, senza rubare neppure
<span class="pagenum"><a id="Page_20"></a>[20]</span>
una pecora, un volatile, un grappolo di uva, senza esigere
dai loro ospiti nè sale, nè olio, nè legna. «La
pubblica paga (continua l'Imperatore) è bastante
al loro sostentamento; le ricchezze debbono ricavarsi
dalle spoglie de' nemici e non dal pianto dei
Provinciali<a class="tag" id="tag19" href="#note19">[19]</a>.» Un solo esempio servirà a mostrare
il rigore, anzi la crudeltà di Aureliano. Un soldato
avea sedotta la moglie del proprio ospite. Fu il misero
colpevole legato a due alberi, che piegati a forza
l'uno con l'altro, e di poi violentemente separandosi,
stracciarono le di lui membra. Pochi consimili esempi
impressero una salutevol costernazione. I castighi di
Aureliano eran terribili, ma raramente ebbe occasione
di punire due volte uno stesso delitto. La sua propria
condotta dava la sanzione alle sue leggi, e le sediziose
legioni temevano un Capo, che aveva imparato
ad ubbidire, ed era degno di comandare.
</p>

<p>
La morte di Claudio avea rianimato il languente
spirito dei Goti. Le truppe, che difendevano i passi
del monte Emo e le rive del Danubio, erano state richiamate
pel timore di una guerra civile, e sembra
probabile, che il rimanente corpo delle Tribù Gotiche
e Vandaliche, abbracciando la favorevole occasione, abbandonasse
i suoi stabilimenti dell'Ucrania, attraversasse
i fiumi, ed accrescesse con nuova moltitudine la
devastatrice armata de' suoi concittadini. Le loro truppe,
<span class="pagenum"><a id="Page_21"></a>[21]</span>
riunite, furono alfine incontrate da Aureliano, ed il
sanguinoso e dubbio conflitto finì solamente col venir
della notte<a class="tag" id="tag20" href="#note20">[20]</a>. Spossati per tante calamità da loro vicendevolmente
date e sofferte in una guerra di vent'anni,
i Goti ed i Romani acconsentirono ad un durevole
ed util trattato. Fu questo premurosamente richiesto
dai Barbari, e con piacere ratificato dalle legioni, al
voto delle quali il prudente Aureliano commise lo scioglimento
di quella importante questione. Si obbligarono i
Goti a fornire agli eserciti Romani un corpo di cavalleria
di duemila ausiliari, e stipularono in contraccambio
una sicura e tranquilla ritirata con un regolare
mandato fino al Danubio, provveduto dalla cura dell'Imperatore,
ma a lor proprie spese. Fu il trattato
osservato con tanta religiosità, che quando una truppa
di cinquecento uomini si staccò dal campo per far delle
prede, il Re, ovvero il Generale dei Barbari, domandò
che fosse il colpevole condottiero preso e saettato a
morte, come vittima consacrata alla santità de' loro
trattati. È per altro verosimile, che la precauzione di
Aureliano, il quale aveva ritenuto come ostaggi i figli
e le figlie dei Gotici condottieri, contribuisse in qualche
parte a questa pacifica disposizione. Egli educò i
giovani all'esercizio dell'armi, e vicino alla sua propria
persona; alle donzelle diede una liberale e romana
educazione, e concedendole in matrimonio ad alcuni
dei suoi principali Uffiziali, strinse a poco a poco le
due nazioni coi più tenaci e cari legami<a class="tag" id="tag21" href="#note21">[21]</a>.
</p>

<p>
<span class="pagenum"><a id="Page_22"></a>[22]</span>
Ma la più importante condizione della pace fu piuttosto
supposta che espressa nel trattato. Ritirò Aureliano
le forze Romane dalla Dacia, e tacitamente
abbandonò quella gran Provincia ai Goti ed ai Vandali<a class="tag" id="tag22" href="#note22">[22]</a>.
Il suo maschio discernimento gli fe' conoscere
i vantaggi reali, e gl'insegnò a disprezzare il disonore
apparente del ristringere in tal guisa le frontiere
della Monarchia. I sudditi Daci, rimossi da quelle
terre lontane, ch'essi non sapean nè coltivar nè difendere,
aggiunsero forza e popolazione alla parte meridionale
del Danubio. Un fertile territorio, cangiato
in deserto dalle replicate scorrerie dei Barbari, fu ceduto
alla loro industria; ed una nuova provincia della
Dacia conservò sempre la memoria delle conquiste di
Traiano. Nella Dacia antica, per altro, rimase un considerabil
numero di abitatori, ai quali più che un Goto
Sovrano fece orrore l'esilio<a class="tag" id="tag23" href="#note23">[23]</a>. Questi degenerati Romani
continuarono ad essere utili all'Impero, introducendo
tra i lor vincitori le prime idee dell'agricoltura,
le arti utili, ed i comodi della vita civile. Si stabilì
a poco a poco una comunicazione di commercio e di
lingua tra le opposte rive del Danubio; e la Dacia,
divenuta indipendente, fu spesso l'argine più saldo dell'Impero
contro le invasioni dei selvaggi del Settentrione.
Un sentimento d'interesse legava all'alleanza
di Roma questi Barbari inciviliti; ed un interesse costante
<span class="pagenum"><a id="Page_23"></a>[23]</span>
si converte bene spesso in sincera ed utile amicizia.
Questa mista colonia, che occupava l'antica
provincia, e si era insensibilmente confusa in un popolo
numeroso, riconosceva tuttavia il superior nome,
o l'autorità della Gotica Tribù, e pretendeva l'immaginario
onore di trarre dalla Scandinavia l'origine. Nel
tempo stesso la fortunata, benchè casuale somiglianza
del nome di Geti, infuse tra i creduli Goti una vana
credenza, che nei tempi remoti i loro antenati, già stabiliti
nelle province della Dacia, avessero ricevute le
istruzioni di Zamolsi e represse le vittoriose armi di
Sesostri e di Dario<a class="tag" id="tag24" href="#note24">[24]</a>.
</p>

<p>
Mentre la vigorosa e moderata condotta di Aureliano
ristabiliva la frontiera dell'Illirico, gli Alemanni<a class="tag" id="tag25" href="#note25">[25]</a>
violarono le condizioni della pace o comprate da
Gallieno o imposte da Claudio, ed animati dalla impaziente
lor gioventù, corsero improvvisamente alle armi.
Quarantamila cavalli<a class="tag" id="tag26" href="#note26">[26]</a> e un doppio numero di
fanti<a class="tag" id="tag27" href="#note27">[27]</a> apparvero in campo. I primi oggetti della
loro avarizia furono alcune poche città della Retica
<span class="pagenum"><a id="Page_24"></a>[24]</span>
frontiera; ma presto crescendo col buon successo le
loro speranze, sparsero gli Alemanni con rapida mossa
la devastazione dalle rive del Danubio a quelle del
Po<a class="tag" id="tag28" href="#note28">[28]</a>.
</p>

<p>
<span class="sidenote">A. D. 270</span>
</p>

<p>
L'Imperatore seppe quasi nel tempo stesso l'irruzione
e la ritirata dei Barbari. Radunato un attivo corpo
di truppe, marciò con silenzio e prestezza lungo
l'Ercinia Foresta; e gli Alemanni, carichi delle spoglie
dell'Italia, arrivarono al Danubio, non sospettando, che
sull'opposta riva ed in un posto vantaggioso stesse
celato un esercito Romano, disposto ad impedire il loro
ritorno. Aureliano favorì la fatal confidenza dei Barbari,
e lasciò che quasi metà delle lor forze passasse
il fiume senza precauzione veruna. La situazione e
la sorpresa loro gli procuravano una facil vittoria;
e la sua ferma condotta ne accrebbe il vantaggio. Disponendo
le legioni in forma di semicerchio, avanzò i
due corni verso il Danubio, e volgendoli a un tratto
verso il centro, circondò la retroguardia dei Germani.
I Barbari smarriti, dovunque gettasser lo sguardo, vedevano
con disperazione un paese deserto, un fiume
rapido e profondo, ed un vittorioso ed implacabil nemico.
</p>

<p>
Ridotti a questa infelice condizione, non isdegnarono
gli Alemanni di presto implorare la pace. Aureliano
ricevè i loro Ambasciatori alla testa del suo campo,
e con tutta la pompa marziale, che potesse mostrare
la grandezza e la disciplina romana. Erano le legioni
sulle armi in bene ordinate schiere ed in profondo silenzio.
I principali Comandanti, distinti colle insegne
<span class="pagenum"><a id="Page_25"></a>[25]</span>
del loro grado, stavano a cavallo dall'uno e dall'altro
lato del trono Imperiale. Dietro al trono s'innalzavano
sopra lunghe picche, coperte d'argento, le sacre immagini
dell'Imperatore e de' suoi Predecessori<a class="tag" id="tag29" href="#note29">[29]</a>, le
Aquile d'oro, ed i vari titoli delle legioni, a lettere
d'oro scolpiti. Quando prese Aureliano il suo posto,
il suo nobile portamento e la sua maestosa figura<a class="tag" id="tag30" href="#note30">[30]</a>
insegnarono ai Barbari a venerare la persona non meno
che la porpora del lor vincitore. Caddero in silenzio
gli ambasciatori al suolo prostesi. Fu ad essi ordinato
di alzarsi e permesso di favellare. Coll'assistenza degl'interpreti
estenuarono eglino la loro perfidia, ma
giustificarono le loro imprese, si estesero sulle vicende
della fortuna e su i vantaggi della pace, e con inopportuna
confidenza richiesero un abbondante sussidio,
quasi prezzo dell'alleanza, ch'essi offrivano ai Romani.
</p>

<p>
Fu la risposta dell'Imperatore aspra ed imperiosa.
Trattò la loro offerta con disprezzo, e con indignazione
la loro richiesta; rimproverò ai Barbari la loro
ignoranza nelle arti della guerra e nelle leggi della
pace, e finalmente li licenziò colla sola scelta di rendersi
a discrezione, o di aspettare la maggior severità
dal suo risentimento<a class="tag" id="tag31" href="#note31">[31]</a>. Aveva Aureliano restituita ai
Goti una remota provincia; ma era pericoloso il fidarsi
o il perdonare a que' perfidi Barbari, la cui
formidabil potenza teneva l'Italia stessa in continui
timori.
</p>

<p>
<span class="pagenum"><a id="Page_26"></a>[26]</span>
Pare che immediatamente dopo questo congresso,
qualche improvviso evento richiedesse la presenza dell'Imperatore
nella Pannonia. Lasciò egli a' suoi Generali
la cura di compiere la distruzione degli Alemanni
o col ferro, o col più sicuro mezzo della fame. Ma
l'attiva disperazione ha spesso trionfato dell'indolente
confidenza nella fortuna. Vedendo i Barbari ch'era impossibile
traversare il Danubio ed il campo Romano,
ruppero i posti della retroguardia, ch'erano, o più debolmente,
o meno diligentemente difesi, e con incredibil
prestezza, ma per diverso cammino, ritornarono verso
i monti dell'Italia<a class="tag" id="tag32" href="#note32">[32]</a>. Aureliano, che riguardava la
guerra come affatto finita, ricevè la mortificante notizia
della fuga degli Alemanni e della devastazione
da essi fatta nel territorio di Milano. Fu alle legioni
ordinato di seguitare con tutta la speditezza, di cui
erano capaci quei gravi corpi, la rapida fuga di un
nemico, l'infanteria e la cavalleria del quale si muovevano
quasi con egual celerità. Pochi giorni dopo,
l'Imperatore istesso mosse al soccorso dell'Italia conducendo
uno scelto corpo di ausiliari (fra i quali vi
erano gli ostaggi e la cavalleria dei Vandali) e tutte le
guardie Pretoriane, che avevano servito nelle guerre
fatte già sul Danubio<a class="tag" id="tag33" href="#note33">[33]</a>.
</p>

<p>
Essendosi le truppe leggiere degli Alemanni sparse
dalle Alpi agli Appennini, la continua vigilanza di Aureliano
e dei suoi Uffiziali fu occupata in discoprire,
assaltare e perseguitare i numerosi loro distaccamenti.
Non ostante l'irregolarità di questa guerra, vengono
menzionate tre considerabili battaglie, nelle quali le
<span class="pagenum"><a id="Page_27"></a>[27]</span>
forze principali delle due armate si azzuffarono ostinatamente<a class="tag" id="tag34" href="#note34">[34]</a>.
Fu vario il successo. Nel primo combattimento
vicino a Piacenza, i Romani riceverono un
colpo sì forte, che, secondo l'espressione di uno scrittore
parzialissimo di Aureliano, si temè l'immediata
ruina dell'Impero<a class="tag" id="tag35" href="#note35">[35]</a>. Gli accorti Barbari, che aveano
circondati i boschi, assalirono improvvisamente le legioni
nell'oscurità della sera, e (come è molto probabile)
dopo la fatica e il disordine di una lunga marcia.
Non poterono i Romani resistere alla furia del loro
assalto, ma finalmente, dopo  una terribile strage, la paziente
costanza dell'Imperatore riordinò le suo truppe,
e ristabilì in qualche modo l'onore delle armi sue. La
seconda battaglia s'ingaggiò vicino a Fano nell'Umbria,
sul terreno, che cinquecento anni avanti era stato fatale
al fratello di Annibale<a class="tag" id="tag36" href="#note36">[36]</a>. Cotanto i fortunati Germani
si erano avanzati lungo la via Emilia e Flaminia, con
idea di saccheggiare la mal difesa padrona del Mondo!
Ma Aureliano, che vigilando alla salvezza di Roma, era
sempre loro alle spalle, trovò quivi il decisivo momento
di dar loro una totale ed irreparabil disfatta<a class="tag" id="tag37" href="#note37">[37]</a>. Il
fuggitivo residuo del loro esercito venne esterminato
in una terza ed ultima battaglia vicino a Pavia; e fu
l'Italia liberata dalle irruzioni degli Alemanni.
</p>

<p>
La paura è stata la prima madre della superstizione,
ed ogni nuova calamità induce i tremanti mortali a
<span class="pagenum"><a id="Page_28"></a>[28]</span>
scongiurar lo sdegno dei loro invisibili nemici. Benchè
la migliore speranza della Repubblica fosse nel valore
e nella condotta di Aureliano, pure fu tale la pubblica
costernazione, quando i Barbari erano a momenti aspettati
alle porte di Roma, che per decreto del Senato
si consultarono i libri Sibillini. Lo stesso Imperatore,
per religione o per politica, raccomandò questo
salutevole provvedimento, biasimò la lentezza del Senato<a class="tag" id="tag38" href="#note38">[38]</a>,
e si esibì di supplire a qualunque spesa, e di
dare qualunque animale e qualunque schiavo d'ogni
nazione che gli Dei richiedessero. Non ostante questa
liberale offerta, non sembra che alcuna vittima umana
espiasse col suo sangue i peccati del popol Romano.
I libri Sibillini imposero cerimonie più miti: processioni
di Sacerdoti in bianche vesti, accompagnati da
un coro di giovani e di vergini; lustrazioni della città
e dell'adiacente campagna, e sacrifizi la cui potente
influenza impedisse ai Barbari il passo nella mistica
terra, sulla quale si erano celebrati. Queste superstizioni,
benchè puerili in se stesse, servirono al buon
esito della guerra; e se nella decisiva battaglia di Fano,
gli Alemanni sognarono di vedere un'armata di spettri,
combattenti in favor d'Aureliano, egli ricevè un vero
ed effettivo aiuto da questo immaginario rinforzo<a class="tag" id="tag39" href="#note39">[39]</a>.
</p>

<p>
Ma non ostante qualunque fidanza aver si potesse
negl'ideali ripari, pure l'esperienza del passato e il
timor del futuro, indussero i Romani a costruire fortificazioni
di un genere più saldo e più sostanziale. I
successori di Romolo aveano circondato i Sette Colli di
<span class="pagenum"><a id="Page_29"></a>[29]</span>
Roma con un antico muro di più di tredici miglia<a class="tag" id="tag40" href="#note40">[40]</a>.
Un recinto sì vasto può sembrare sproporzionato alla
forza ed alla popolazione di quello Stato nascente. Ma
era necessario di assicurare una vasta estensione di pascoli
e di terreno dalle frequenti ed improvvise incursioni
dei popoli del Lazio, perpetui nemici della Repubblica.
Crescendo la Romana grandezza, si accrebbe
a poco a poco la città, e la sua popolazione occupò
tutto lo spazio voto, aprì le inutili mura, coprì il campo
Marzio, e da ogni parte seguitò le pubbliche strade
maestre con lunghi e bei sobborghi<a class="tag" id="tag41" href="#note41">[41]</a>. L'estensione delle
nuove mura, erette da Aureliano e terminate sotto il
regno di Probo, era magnificato dall'opinione popolare
quasi a cinquanta miglia<a class="tag" id="tag42" href="#note42">[42]</a>, ma le accurate misure la
ridussero intorno a ventuno<a class="tag" id="tag43" href="#note43">[43]</a>. Era questo un grande,
ma tristo lavoro, giacchè i ripari della Capitale svelavano
la decadenza della Monarchia. I Romani dei
secoli più felici, che affidarono alle armi delle legioni
la sicurezza dei campi delle frontiere<a class="tag" id="tag44" href="#note44">[44]</a>, erano ben
<span class="pagenum"><a id="Page_30"></a>[30]</span>
lontani dal sospettare in alcun modo, che si dovesse
mai per necessità fortificare la sede dell'Impero contro
le irruzioni dei Barbari<a class="tag" id="tag45" href="#note45">[45]</a>.
</p>

<p>
La vittoria di Claudio su i Goti, e il fortunato successo
di Aureliano contro gli Alemanni aveano già restituito
alle armi Romane l'antica lor superiorità sopra
le Barbare nazioni del Settentrione. Il punire i domestici
tiranni, e riunire le smembrate parti dell'Impero
era un'impresa riservata all'ultimo di questi bellicosi
Imperatori. Quantunque fosse stato riconosciuto dal
Senato e dal Popolo, le frontiere dell'Italia, dell'Africa,
dell'Illirico e della Tracia ristringevano i confini
del suo dominio. La Gallia, la Spagna e la Britannia,
l'Egitto, la Siria e l'Asia minore erano tuttavia possedute
da due ribelli, che soli di una lista sì numerosa,
erano sino allora andati esenti dai pericoli della
lor condizione; e per render compita l'ignominia Romana,
due donne erano le usurpatrici di quei troni
rivali.
</p>

<p>
S'era veduta nella Gallia una rapida successione di
Monarchi, innalzati e caduti. La rigida virtù di Postumo
non servì che ad accelerare la sua rovina. Egli
dopo d'aver oppresso un competitore, ch'aveva presa
in Magonza la porpora ricusò di concedere alle sue
truppe il sacco di quella ribelle città; e nel settimo
anno del regno suo divenne la vittima della loro delusa
avarizia<a class="tag" id="tag46" href="#note46">[46]</a>. La morte di Vittorino, amico e collega
<span class="pagenum"><a id="Page_31"></a>[31]</span>
di Postumo, fu prodotta la più piccola causa. Le
luminose qualità<a class="tag" id="tag47" href="#note47">[47]</a> di questo Principe erano oscurate
da una licenziosa passione, ch'egli soddisfaceva con
atti di violenza, senza aver quasi riguardo alle leggi
della società, o a quelle ancor dell'amore<a class="tag" id="tag48" href="#note48">[48]</a>. Egli fu
trucidato a Colonia da una congiura di gelosi mariti,
la cui vendetta potrebbe sembrare più giustificabile, se
risparmiato avessero l'innocente suo figlio. Dopo la
strage di tanti Principi valorosi, è in certo modo mirabile,
che una donna contenesse per lungo tempo le
feroci legioni della Gallia, ed è cosa più singolare, che
questa donna fosse la madre dell'infelice Vittorino. Coi
suoi artifizi e colle sue ricchezze potè Vittoria collocar
successivamente sul trono Mario e Tetrico, e regnare
con maschio vigore sotto il nome di questi dipendenti
Imperatori. La moneta di rame, di argento, e di
oro si coniava in suo nome; essa prese i titoli di Augusta
e di Madre degli eserciti: il suo potere finì solamente
colla sua vita; ma fu questa forse accorciata
dalla ingratitudine di Tetrico<a class="tag" id="tag49" href="#note49">[49]</a>.
</p>

<p>
<span class="pagenum"><a id="Page_32"></a>[32]</span>
</p>

<p>
<span class="sidenote">A. D. 271</span>
</p>

<p>
Quando ad istigazione dell'ambiziosa sua protettrice
assunse Tetrico le regie insegne, egli era Governatore
della tranquilla provincia dell'Aquitania, impiego convenevole
al suo carattere ed alla sua educazione. Egli
regnò per quattro o cinque anni sulla Gallia, sulla Spagna
e sulla Britannia, schiavo e Sovrano di un licenzioso
esercito, ch'egli temeva, e dal quale era
sprezzato. Il valore e la fortuna di Aureliano gli aprirono
finalmente la strada alla libertà. Egli si arrischiò
a svelare la trista sua situazione, e scongiurò
l'Imperatore di affrettarsi a soccorrere il suo infelice
rivale. Questa segreta corrispondenza, se fosse giunta
all'orecchie dei soldati, molto probabilmente avrebbe
costato a Tetrico la vita; nè poteva egli deporre lo
scettro dell'Occidente senza commettere un atto di tradimento
contro se stesso. Egli finse che vi fosse apparenza
di una guerra civile, condusse in campo le
sue forze contro Aureliano, le ordinò nella maniera
più svantaggiosa, svelò i suoi propri consigli al nemico,
e con pochi scelti amici disertò sul principio
dell'azione. Le ribelli legioni, benchè disordinate e
sconcertate dall'inaspettato tradimento del loro Capo, si
difesero però con disperato valore, finchè furono quasi
tutte tagliate a pezzi in quella sanguinosa e memorabil
battaglia, che seguì vicino a Chalons nella Sciampagna<a class="tag" id="tag50" href="#note50">[50]</a>.
La ritirata degli ausiliari irregolari Franchi
<span class="pagenum"><a id="Page_33"></a>[33]</span>
e Batavi<a class="tag" id="tag51" href="#note51">[51]</a>, che il vincitore presto costrinse o persuase
a ripassare il Reno, ristabilì l'universale tranquillità,
e l'autorità di Aureliano fu riconosciuta dalla
muraglia d'Antonino alle colonne d'Ercole.
</p>

<p>
Fino dal regno di Claudio la Città di Autun, sola
e senza soccorso, avea osato dichiararsi contro le legioni
della Gallia. Dopo un assedio di setto mesi esse
rovinarono e saccheggiarono quella sfortunata città già
desolata dalla fame<a class="tag" id="tag52" href="#note52">[52]</a>. Lione, al contrario, avea resistito
con ostinata avversione alle armi di Aureliano.
Si legge il castigo di Lione<a class="tag" id="tag53" href="#note53">[53]</a>, ma non si trovano
mentovate le ricompense di Autun. Tale in verità è
la politica della guerra civile, ricordarsi severamente
delle ingiurie, ed obbliare i più importanti servigi. La
vendetta è proficua, la gratitudine è dispendiosa.
</p>

<p>
<span class="sidenote">A. D. 272</span>
</p>

<p>
Appena Aureliano si fu assicurato della persona e
delle province di Tetrico, rivolse le sue armi contro
Zenobia, quella celebre Regina di Palmira e dell'Oriente.
L'Europa moderna ha prodotte varie femmine
illustri, che hanno sostenuto con gloria il peso del regno;
nè il nostro secolo è privo di sì distinti caratteri.
Ma, eccettuando le dubbie imprese di Semiramide,
Zenobia è forse l'unica donna, il cui genio superiore
si sia sollevato dalla servile indolenza, imposta al
suo sesso dal clima e dai costumi dell'Asia<a class="tag" id="tag54" href="#note54">[54]</a>. Essa
<span class="pagenum"><a id="Page_34"></a>[34]</span>
vantava la sua origine dai Re Macedoni dell'Egitto,
uguagliava in bellezza la sua antenata Cleopatra, e superava
d'assai questa Principessa nella castità<a class="tag" id="tag55" href="#note55">[55]</a> e nel
valore. Era Zenobia stimata la più amabile e la più
eroica del suo sesso. Era di carnagione bruna (giacchè
parlando di una Signora queste piccole cose divengono
importanti); i suoi denti erano di una bianchezza di
perla, e ne' suoi grandi e neri occhi scintillava un insolito
fuoco, temperato dalla più lusinghiera dolcezza.
Forte ed armoniosa aveva la voce. Il suo maschio intelletto
era rinvigorito ed adornato dallo studio. Non
era ella ignara della lingua Latina, e possedeva con
ugual perfezione il linguaggio Greco, l'Egiziano e il
Siriaco. Avea disteso per suo proprio uso un Epitome
della Storia Orientale, e familiarmente paragonava le
bellezze di Omero e di Platone dietro la scorta del
sublime Longino.
</p>

<p>
Questa perfetta donna sposò Odenato, che dalla condizione
di privato s'innalzò alla Sovranità dell'Oriente.
Divenne essa ben tosto amica e compagna di quest'Eroe.
Negl'intervalli della guerra si dilettava Odenato
estremamente della caccia; egli inseguiva con ardore
le fiere dei deserti, leoni, pantere ed orsi; e l'ardor
di Zenobia in quel pericoloso divertimento non era
punto inferiore. Avea essa avvezzato il suo temperamento
alla fatica, sdegnava l'uso di un cocchio coperto,
compariva ordinariamente a cavallo in abito militare,
e marciava talvolta per molte miglia a piedi alla testa
<span class="pagenum"><a id="Page_35"></a>[35]</span>
delle sue truppe. I felici successi di Odenato furono
attribuiti in gran parte all'incomparabile di lei prudenza
e valore. Le illustri loro vittorie sopra il gran
Re, che per due volte perseguitarono fino alle porte
di Ctesifone, gettarono i fondamenti della comune lor
fama e potenza. Le armate, ch'essi comandavano, e le
Province ch'aveano salvate, non riconoscevano per Sovrani
che i due lor Capi invincibili. Il Senato e il
popolo Romano riverivano uno straniero, che vendicato
avea il prigioniero loro Imperatore, e l'insensibil
figlio di Valeriane riconobbe perfino Odenato come
suo collega legittimo.
</p>

<p>
<span class="sidenote">A. D. 267</span>
</p>

<p>
Dopo una felice spedizione contro i Goti, devastatori
dell'Asia, il Principe di Palmira ritornò alla Città
di Emesa nella Siria. Invincibile nella guerra, fu ivi
ucciso per domestico tradimento, ed il suo favorito divertimento
della caccia fu la cagione, o l'occasione almeno
della sua morte<a class="tag" id="tag56" href="#note56">[56]</a>. Il suo nipote Meonio pretese
di lanciare il suo dardo prima di quel dello zio; e
benchè avvertito del fallo, ripetè la medesima insolenza.
Fu Odenato irritato come Monarca e come
cacciatore: tolse egli al temerario giovane il cavallo,
segno d'ignominia tra i Barbari, e lo castigò con un
breve confine. Fu presto dimenticata l'offesa, ma non
il castigo; e Meonio con pochi arditi congiurati in
mezzo ad una gran festa assassinò il suo zio. Erode,
figlio di Odenato, benchè non di Zenobia, giovane di
carattere dolce ed effemminato<a class="tag" id="tag57" href="#note57">[57]</a> fu ucciso col padre.
<span class="pagenum"><a id="Page_36"></a>[36]</span>
Ma Meonio altro non ottenne con questo sanguinoso
misfatto, che il piacere di vendicarsi. Ebbe appena
tempo di prendere il nome di Augusto, avanti che lo
sacrificasse Zenobia alla memoria del suo consorte<a class="tag" id="tag58" href="#note58">[58]</a>.
</p>

<p>
Con l'assistenza de' suoi più fidi amici essa occupò
immediatamente il trono vacante, e governò per più
di cinque anni coi suoi virili consigli Palmira, la Siria
e l'Oriente. Colla morte di Odenato spirava quell'autorità,
che il Senato avea ad esso conceduta soltanto
come una personal distinzione; ma la guerriera sua
Vedova, disprezzando il Senato e Gallieno, costrinse
uno de' Generali Romani, mandato contro di lei, a
ritirarsi nell'Europa con la perdita dell'esercito e della
sua fama<a class="tag" id="tag59" href="#note59">[59]</a>. In vece di piccole passioni, che agitano
così spesso un regno femminile, la salda amministrazione
di Zenobia era regolata dalle più giudiziose massime
di politica: se era espediente il perdonare, sapeva
essa colmare il suo risentimento: se necessario era punire
sapeva impor silenzio alle voci della pietà. L'esatta
sua economia tacciata fu di avarizia; pure in ogni
conveniente occasione si mostrava e magnifica e
liberale. I vicini Stati dell'Arabia, dell'Armenia e della
Persia temerono la sua inimicizia, e domandarono la
sua alleanza. Ai dominj di Odenato, che si estendevano
dall'Eufrate alle frontiere della Bitinia, la di lui
Vedova aggiunse l'eredità de' suoi antenati, il popolato
e fertil regno d'Egitto. L'Imperator Claudio riconobbe
il merito di lei, e si contentò, che mentre egli continuava
<span class="pagenum"><a id="Page_37"></a>[37]</span>
la guerra Gotica, <i>ella</i> sostenesse l'onor dell'Impero
in Oriente<a class="tag" id="tag60" href="#note60">[60]</a>. La condotta però di Zenobia
fu accompagnata da qualche ambiguità; e non è improbabile,
che concepito avesse il disegno di erigere
una Monarchia indipendente e nemica. Ella unì alle
popolari maniere dei Principi Romani la splendida
pompa delle Corti dell'Asia, e pretese da' suoi sudditi
le medesime adorazioni, che si prestavano ai successori
di Ciro. Dette essa ai suoi figli<a class="tag" id="tag61" href="#note61">[61]</a> un'educazione
Latina, e spesso li presentò alle truppe ornati
della Porpora Imperiale. Riservò per se stessa il diadema
col magnifico, ma incerto, titolo di Regina dell'Oriente.
</p>

<p>
<span class="sidenote">A. D. 272</span>
</p>

<p>
Quando passò Aureliano nell'Asia contro un'avversaria,
cui non altro che il sesso render poteva un oggetto
di disprezzo, la sua presenza ridusse all'ubbidienza
la provincia della Bitinia, già vacillante per
le armi e per gl'intrighi di Zenobia<a class="tag" id="tag62" href="#note62">[62]</a>. Avanzandosi
alla testa delle legioni egli ricevè la sommissione di
Ancira, e pel tradimento di un perfido cittadino fu
ammesso in Tiana dopo un assedio ostinato. Il generoso,
benchè fiero carattere di Aureliano, abbandonò
il traditore al furor dei soldati: una superstiziosa venerazione
lo indusse a trattar con clemenza i concittadini
<span class="pagenum"><a id="Page_38"></a>[38]</span>
del filosofo Apollonio<a class="tag" id="tag63" href="#note63">[63]</a>. Rimase Antiochia deserta al
suo avvicinarsi, finchè l'Imperatore con salutevoli editti
richiamò i fuggitivi, ed accordò un general perdono
a tutti quelli, che per necessità piuttosto che per
elezione si erano impegnati al servizio della Regina di
Palmira. L'inaspettata moderazione di una tal condotta
riconciliò gli animi dei Sirj, e fino alle porte di Emesa
i voti dei popoli secondarono il terrore delle armi
Imperiali<a class="tag" id="tag64" href="#note64">[64]</a>.
</p>

<p>
Sarebbe stata Zenobia indegna della sua rinomanza,
se avesse indolentemente permesso all'Imperator d'Occidente
di avvicinarsi dentro le cento miglia verso la
sua Capitale. Il destino dell'Oriente fu deciso in due
gran battaglie, tanto simili in quasi tutte le circostanze,
che possiamo appena distinguere l'una dall'altra, fuorchè
osservando, che la prima seguì vicino ad Antiochia<a class="tag" id="tag65" href="#note65">[65]</a>,
e la seconda vicino ad Emesa<a class="tag" id="tag66" href="#note66">[66]</a>. In ambedue,
la Regina di Palmira animò gli eserciti con la sua
presenza, ed affidò l'esecuzione degli ordini suoi a
Zabdas, che già segnalato avea i suoi talenti militari,
con la conquista dell'Egitto. Le numerose forze di Zenobia
consistevano per la maggior parte in arcieri leggieri
<span class="pagenum"><a id="Page_39"></a>[39]</span>
ed in cavalleria grave, tutta armata di ferro. I
cavalli Mori ed Illirici di Aureliano non poterono resistere
all'urto gravissimo dei loro antagonisti. Fuggirono
in un vero o simulato disordine; impegnarono i
Palmireni in un faticoso inseguimento; gli stancarono
con varie piccole scaramucce; e finalmente sconfissero
quell'impenetrabile, ma poco agil corpo di cavalleria.
L'infanteria leggiera frattanto, quando vote ebbe le
faretre, restando senza difesa contro un più stretto assalto,
espose i nudi fianchi alle spade delle legioni.
Aureliano avea scelto queste truppe veterane ch'erano
ordinariamente accampate sulle rive del Danubio superiore,
ed il valor delle quali era stato severamente
provato nella guerra Alemannica<a class="tag" id="tag67" href="#note67">[67]</a>. Fu impossibile a
Zenobia, dopo la disfatta di Emesa, di radunare una
terza armata. Fino alle frontiere dell'Egitto le nazioni
soggette al suo Impero si erano poste sotto l'insegna
del vincitore, che mandò Probo, il più valoroso dei
suoi Generali, ad impadronirsi delle province egiziane.
Palmira fu l'ultimo asilo della vedova di Odenato. Ritiratasi
dentro le mura della sua Capitale, fece ogni
preparativo per una vigorosa resistenza, e dichiarò con
l'intrepidezza di una Eroina, che l'ultimo momento
del suo regno lo sarebbe ancora della sua vita.
</p>

<p>
In mezzo agli sterili deserti dell'Arabia s'innalzano
alcuni pochi pezzi di coltivati terreni, quasi isole di
quell'Oceano arenoso. Il nome stesso di Tadmor, o
Palmira, nella lingua siriaca e nella latina denotava
una moltitudine di palme, che davano ombra e verdura
a quella temperata regione. Pura era l'aria; ed
il suolo, irrigato da alcuni piccoli ruscelli, era capace
<span class="pagenum"><a id="Page_40"></a>[40]</span>
di produrre frutti e grano. Un luogo, fornito di vantaggi
tanto singolari, e situato in giusta distanza<a class="tag" id="tag68" href="#note68">[68]</a>
tra il golfo Persico ed il Mediterraneo, fu presto frequentato
dalle carovane, che portavano alle nazioni
Europee una considerabil porzione delle ricche merci
dell'India. Palmira divenne insensibilmente una doviziosa
ed indipendente città, ed unendo le Monarchie
dei Romani e dei Parti cogli scambievoli vantaggi del
commercio, potè conservare un'umile indipendenza, finchè
alla fine dopo le vittorie di Traiano cadde quella
piccola Repubblica in poter di Roma, e fiorì per
più di centocinquanta anni nell'onorifico, ma subordinato
grado di colonia. Durante questo pacifico periodo,
se giudicar si può da poche iscrizioni rimasteci,
gli opulenti Palmireni costruirono quei tempj,
quei palazzi, quei portici di greca architettura, le cui
rovine, sparse per l'estensione di varie miglia, hanno
meritata la curiosità dei nostri viaggiatori. Parve che
l'esaltazione di Odenato e di Zenobia aggiungesse nuovo
splendore alla sua patria, e Palmira per un tempo stette
rivale di Roma: ma fu la gara fatale, e molti secoli
di prosperità furono sacrificati ad un momento di gloria<a class="tag" id="tag69" href="#note69">[69]</a>.
</p>

<p>
<span class="pagenum"><a id="Page_41"></a>[41]</span>
Nella sua marcia sull'arenoso deserto tra Emesa e
Palmira fu Aureliano continuamente infestato dagli Arabi,
nè potè sempre difendere il suo esercito, e specialmente
il suo bagaglio da quelle volanti truppe di
ladri attivi ed arditi, i quali aspettavano il momento
della sorpresa, e deludevano il lento perseguire delle
legioni. L'assedio di Palmira fu un oggetto assai più
pericoloso ed importante, e l'Imperatore istesso, che
con continuo vigore animava in persona gli assalti,
venne ferito da un dardo. «Il popolo Romano» (dice
Aureliano in una lettera originale) «parla con disprezzo
della guerra, che io sostengo contro una
donna. Egli non conosce il carattere, nè la potenza
di Zenobia. È impossibile di enumerare i suoi bellici
preparativi di pietre, di dardi, e di ogni sorta
di armi lanciabili. Ogni parte delle mura è munita
di due o tre baliste, e dalle sue macchine militari
escono fuochi artificiali. Il timor del castigo l'ha
armata di un disperato coraggio. Pure io confido
tuttavia nelle Deità protettrici di Roma, che sono
finora state favorevoli ad ogni mia impresa<a class="tag" id="tag70" href="#note70">[70]</a>».
Incerto però della protezione degli Dei e dell'esito
dell'assedio, Aureliano stimò più prudente consiglio di
offerire articoli di una vantaggiosa capitolazione; alla
Regina, un magnifico ritiro; ai Cittadini, i loro antichi
privilegi. Furono rigettate ostinatamente le sue offerte,
e dall'insulto fu accompagnato il rifiuto.
</p>

<p>
La costanza di Zenobia era sostenuta dalla speranza,
che in breve la fame costringerebbe l'esercito
Romano a ripassare il deserto; e dalla ragionevole aspettativa,
che i Re dell'Oriente, e specialmente il
<span class="pagenum"><a id="Page_42"></a>[42]</span>
Monarca Persiano, si armerebbero in difesa della loro
più naturale alleata. Ma la fortuna e la perseveranza
di Aureliano superarono ogni ostacolo. La morte di
Sapore, che accadde verso quel tempo<a class="tag" id="tag71" href="#note71">[71]</a>, divise i Consigli
della Persia, ed i piccoli soccorsi, co' quali si
tentò di sollevare Palmira, furono facilmente intercetti
o dalle armi, o dalla liberalità dell'Imperatore. Da ogni
parte della Siria, una regolar successione di convogli
arrivava sicuramente al campo, che fu aumentato
pel ritorno di Probo colle vittoriose sue truppe
dalla conquista dell'Egitto. Allora fu che Zenobia risolvè
di fuggire. Montò essa sul più veloce de' suoi
dromedari<a class="tag" id="tag72" href="#note72">[72]</a>, ed era ormai giunta alle rive dell'Eufrate,
quasi sessanta miglia da Palmira, quando fu sopraggiunta
dai cavalli leggieri di Aureliano, che l'inseguivano,
e presa e ricondotta indietro cattiva ai piedi
dell'Imperatore. Subito dopo si arrese la sua Capitale,
e fu trattata con inaspettata dolcezza. Le armi, i cavalli
e i cammelli, con un immenso tesoro di oro, di
argento, di seta e di pietre preziose, tutto fu dato al
vincitore, che lasciando solamente una guarnigione di
seicento arcieri, ritornò ad Emesa, ed impiegò qualche
tempo in distribuire e premj e castighi nel fine di
una guerra sì memorabile, la quale restituiva all'ubbidienza
<span class="pagenum"><a id="Page_43"></a>[43]</span>
di Roma quelle Province, che fino dalla prigionia
di Valeriano se n'eran sottratte.
</p>

<p>
Quando la Regina della Siria fu condotta alla presenza
di Aureliano, questi le domandò fieramente, come
avesse preteso di armarsi contro gl'Imperatori di
Roma? La risposta di Zenobia fu una prudente mescolanza
di rispetto e di fermezza. «Perché io sdegnava
di riguardare un Aureolo, ed un Gallieno
come Imperatori Romani. Riconosco voi solo per
mio vincitore e Sovrano<a class="tag" id="tag73" href="#note73">[73]</a>». Ma siccome la fortezza
nelle femmine è comunemente artificiale, così
rare volte è stabile e consistente. Il coraggio di Zenobia
la abbandonò nell'ora del cimento, ella tremò
ai rabbiosi clamori de' soldati, che alto chiedevan l'immediata
sua morte, obbliò la generosa disperazione di
Cleopatra, che si era proposta per suo modello, ed ignominiosamente
comprò la vita col sacrifizio della sua
fama e dei suoi amici. Ai loro consigli, che governavano
la debolezza del suo sesso, essa imputò la colpa
dell'ostinata sua resistenza, e sopra le loro teste cader
fece la vendetta del crudele Aureliano. La fama di
Longino, che fu incluso tra le numerose, e forse innocenti
vittime del di lei timore, sopravviverà a quella
della Regina, che lo tradì, o del tiranno che lo condannò.
La dottrina e l'ingegno erano incapaci di muovere
un feroce ed ignorante soldato, ma aveano servito
ad elevare ed armonizzare l'animo di Longino.
Senza mandare un gemito, seguì egli tranquillamente
il carnefice, compiangendo la sua infelice Sovrana, e
consolando gli afflitti suoi amici<a class="tag" id="tag74" href="#note74">[74]</a>.
</p>

<p>
<span class="pagenum"><a id="Page_44"></a>[44]</span>
Nel ritornare dalla conquista dell'Oriente, avea Aureliano
già attraversato lo Stretto che divide l'Europa
dall'Asia, quando fu irritato dalla notizia che i cittadini
di Palmira aveano trucidato il Governatore e la
guarnigione da esso ivi lasciata, ed inalberata di nuovo
l'insegna della ribellione. Senza deliberare un momento
egli volse un'altra volta la faccia verso la Siria. Antiochia
fu spaventata dalla rapida di lui marcia, e la
misera città di Palmira provò l'irresistibile peso del
suo risentimento. Abbiamo una lettera di Aureliano
medesimo, nella quale egli confessa<a class="tag" id="tag75" href="#note75">[75]</a>, che i vecchi,
le donne, i fanciulli e gli agricoltori furono involti in
quella terribile esecuzione, la quale avrebbe dovuto ristringersi
ai soli armati ribelli; e benchè il suo principale
interesse sembri diretto al ristauramento di un
tempio del Sole, egli mostra qualche compassione pel
rimanente dei Palmireni, ai quali concede la permissione
di rifabbricare ed abitare la loro città. Ma è più
facile distruggere che ristaurare. La sede del commercio,
delle arti, e di Zenobia, divenne a poco a poco
un'oscura città, una Fortezza di niun conto, e finalmente
un miserabil villaggio. Gli attuali cittadini di
Palmira, consistenti in trenta o quaranta famiglie, hanno
eretto le fangose loro capanne dentro lo spazioso
recinto di un magnifico Tempio.
</p>

<p>
Un'altra ed ultima fatica si preparava all'instancabile
Aureliano, di opprimer cioè un pericoloso, benchè
oscuro ribelle, che, durante la sollevazion di Palmira,
era insorto sulle rive del Nilo. Fermo, amico ed alleato,
com'egli stesso superbamente s'intitolava, di Odenato
e Zenobia, altro non era che un ricco mercante
<span class="pagenum"><a id="Page_45"></a>[45]</span>
dell'Egitto. Nel corso del suo commercio nell'India,
egli avea stretto amicizia coi Saraceni e coi
Blemmi, la cui situazione sull'una e l'altra costa del
mar Rosso porgeva loro una facile introduzione nell'Egitto
superiore. Egli infiammò gli Egiziani con la
speranza della libertà; ed alla testa di quella furiosa
moltitudine entrò a forza nella città di Alessandria,
dove prese la Porpora Imperiale, fece batter moneta,
pubblicò editti, e levò un'armata, che com'egli vanamente
vantavasi, potea mantenere col solo profitto del
commercio della carta. Tali truppe furono una debol
difesa contro Aureliano; e sembra quasi inutile di riferire
che Fermo fu sconfitto, preso, tormentato e posto
a morte. Poteva allora Aureliano rallegrarsi col
Senato, col popolo e con sè stesso, che in poco più
di tre anni avea restituito la pace e l'ordine universale
al mondo Romano<a class="tag" id="tag76" href="#note76">[76]</a>.
</p>

<p>
<span class="sidenote">A. D. 274</span>
</p>

<p>
Dalla fondazione di Roma in poi, niun Generale
avea più degnamente di Aureliano meritato un trionfo;
nè mai trionfo alcuno fu celebrato con maggior fasto
e magnificenza<a class="tag" id="tag77" href="#note77">[77]</a>. Cominciava la pompa con venti elefanti,
quattro tigri reali e più di dugento de' più curiosi
animali di ogni clima del Settentrione, dell'Oriente
e del Mezzogiorno. Erano questi seguitati da
<span class="pagenum"><a id="Page_46"></a>[46]</span>
milleseicento gladiatori, destinati al crudel divertimento
dell'anfiteatro. Le ricchezze dell'Asia, le armi e le insegne
di tante vinte nazioni, e la magnifica argenteria
e guardaroba della Regina della Siria eran disposte in
esatta simmetria o con artificioso disordine. Gli Ambasciatori
delle più lontane parti della terra, dell'Etiopia,
dell'Arabia, della Persia, della Battriana, dell'India
e della China, tutti riguardevoli per i loro ricchi
o singolari vestimenti, mostravano la fama e la potenza
del Romano Imperatore, che espose parimente alla
pubblica vista i doni da lui ricevuti, e particolarmente
un gran numero di corone d'oro, offerte dalle riconoscenti
città. Le vittorie di Aureliano erano attestate
dal lungo treno di schiavi Goti, Vandali, Sarmati, Alemanni,
Franchi, Galli, Sirj ed Egizj, che lor malgrado
ne seguitavano il trionfo. Ogni popolo era distinto
colla sua particolare iscrizione, ed il titolo di
Amazzoni fu dato a dieci marziali Eroine della nazione
Gotica, che prese furon con le armi in mano<a class="tag" id="tag78" href="#note78">[78]</a>.
Ma tutti gli occhi, senza curare la moltitudine dei prigionieri,
erano fissi sull'Imperator Tetrico, e sulla Regina
dell'Oriente. Il primo, insieme col suo figliuolo
da lui creato Augusto, portava delle <i>bracche</i> all'uso
dei Galli<a class="tag" id="tag79" href="#note79">[79]</a>, una tunica gialla ed una veste di porpora.
<span class="pagenum"><a id="Page_47"></a>[47]</span>
La bella Zenobia era avvinta da ceppi d'oro;
una schiava sosteneva l'aurea catena, che circondava
il di lei collo, ed ella quasi sveniva sotto l'intollerabil
peso dei gioielli. Essa precedeva a piedi il magnifico
cocchio, sul quale aveva sperato una volta di entrare
nelle porte di Roma. Era questo seguito da due altri
cocchi, ancor più magnifici, di Odenato e del Monarca
Persiano. Il carro trionfale di Aureliano (avea questo
per l'avanti servito ad un Re Goto) era tirato in quella
memorabile occasione o da quattro cervi o da quattro
elefanti<a class="tag" id="tag80" href="#note80">[80]</a>. I più illustri fra i Senatori, il popolo e
l'esercito chiudevano la processione solenne. Una sincera
gioia, la maraviglia e la gratitudine aumentavano
le acclamazioni della moltitudine; ma la soddisfazione
dei Senatori era amareggiata della comparsa di Tetrico;
nè poterono impedire un mormorio, in vedere che
il superbo Imperatore esponesse così alla pubblica ignominia
la persona di un Romano e di un Magistrato<a class="tag" id="tag81" href="#note81">[81]</a>.
</p>

<p>
Ma benchè, nel trattamento de' suoi infelici rivali,
soddisfacesse Aureliano la propria superbia, mostrò per
essi tuttavia una generosa clemenza, raramente esercitata
dagli antichi vincitori. I Principi, che con infelice
successo aveano difeso il lor trono, o la lor
libertà, erano sovente strangolati in prigione, subito
<span class="pagenum"><a id="Page_48"></a>[48]</span>
che la pompa trionfale saliva sul Campidoglio. A questi
usurpatori, la cui disfatta gli avea convinti del delitto
di tradimento, fu permesso di passare la vita nell'opulenza,
ed in un onorevol riposo. L'Imperatore
regalò a Zenobia una bellissima villa a Tibure ovvero
Tivoli, lontana quasi venti miglia dalla Capitale; la
Regina della Siria divenne a poco a poco una Matrona
Romana; le figliuole di lei si maritarono con
persone di famiglie nobili, e la sua discendenza non
era ancora estinta nel quinto secolo<a class="tag" id="tag82" href="#note82">[82]</a>. Tetrico ed il
suo figliuolo furono ristabiliti nel loro grado e nei loro
beni. Eressero sul Monte Celio un magnifico palazzo,
ed appena fu terminato, invitarono a cena Aureliano.
Fu egli al suo ingresso dilettevolmente sorpreso da un
quadro rappresentante la loro singolare istoria. Erano
essi dipinti, prima in atto di offrire all'Imperatore una
corona civica e lo scettro della Gallia, e di poi in atto
di ricever dalle mani di lui gli ornamenti della Dignità
Senatoria. Ebbe quindi il padre il governo della
Lucania<a class="tag" id="tag83" href="#note83">[83]</a>, ed Aureliano, che presto ammesse il deposto
Monarca alla sua amicizia e conversazione, familiarmente
gli domandò, se non era più desiderabile
l'amministrare una Provincia dell'Italia, che il regnare
di là dall'Alpi? Il figliuolo continuò lungamente ad
essere un rispettabil membro del Senato; nè vi fu alcuno
tra la Nobiltà Romana più stimato da Aureliano,
e dai successori di lui<a class="tag" id="tag84" href="#note84">[84]</a>.
</p>

<p>
<span class="pagenum"><a id="Page_49"></a>[49]</span>
La pompa del trionfo di Aureliano fu così lunga e
sì varia, che quantunque cominciasse all'alba, pure la
lenta maestà della processione non salì sul Campidoglio
prima dell'ora nona; ed era ormai sera quando
tornò l'Imperatore al palazzo. La festa fu allungata
con teatrali rappresentanze, i giuochi del Circo, la caccia
delle fiere, i combattimenti dei gladiatori, e le battaglie
navali. Furono all'esercito ed al popolo distribuiti
liberali donativi; e varie istituzioni, o grate o utili
alla città, contribuirono a perpetuare la gloria di Aureliano.
Una considerabil porzione delle sue spoglie
Orientali fu consacrata agli Dei di Roma; il Campidoglio,
ed ogni altro tempio rilucevano per le offerte
della sua fastosa pietà; e il solo tempio del Sole ricevè
quasi quindicimila libbre di oro<a class="tag" id="tag85" href="#note85">[85]</a>. Quest'ultimo
era d'una magnifica struttura, eretto dall'Imperatore
sulla falda del Monte Quirinale, e dedicato, subito dopo
il trionfo, a quel Nume, che Aureliano adorava come
padre della sua vita e delle sue fortune. La madre di
lui era stata una sacerdotessa inferiore in una cappella
del Sole: una particolar devozione al Dio della Luce
era un sentimento imbevuto, fin dall'infanzia, dal fortunato
Agricoltore; ed ogni passo della sua elevazione,
ogni vittoria del suo regno avvalorava la superstizione
con la gratitudine<a class="tag" id="tag86" href="#note86">[86]</a>.
</p>

<p>
<span class="pagenum"><a id="Page_50"></a>[50]</span>
Le armi di Aureliano aveano vinto gli stranieri e
i domestici nemici della Repubblica. Siamo assicurati,
che con il suo salutevol rigore, i misfatti e le fazioni,
le male arti e la perniciosa connivenza, fecondi
germogli di un debole ed oppressivo governo, furono
estirpati da tutto il mondo Romano<a class="tag" id="tag87" href="#note87">[87]</a>. Ma se riflettiamo
attentamente quanto più pronto è il progresso
della corruzione, che la guarigione di essa, e se rammentiamo
che il numero degli anni, abbandonati ai pubblici
disordini, superava quello dei mesi destinati al
marzial regno di Aureliano, dobbiam confessare che
non bastavano pochi corti intervalli di pace per l'arduo
lavoro di una riforma. Il suo tentativo, perfino di
ristabilire la bontà della moneta, fu traversato da una
formidabile sollevazione. Si scopre l'angustia dell'Imperatore
in una delle sue private lettere. «Certamente»
(dic'egli) «gli Dei han decretato che la mia vita sia
una guerra continua. Una sedizione dentro le mura
ha fatto nascere appunto adesso una guerra civile
molto seria. Gli artefici della zecca, ad istigazione
di Felicissimo, schiavo a cui ho affidato un impiego
nelle Finanze, si mossero a ribellione. Son finalmente
sedati: ma caddero uccisi nei conflitto settemila dei
miei soldati, di quelle truppe, che stanno ordinariamente
a quartiere nella Dacia, ed accampate lungo
il Danubio<a class="tag" id="tag88" href="#note88">[88]</a>.» Altri Scrittori, i quali confermano
il medesimo fatto, aggiungono altresì che questo accadde
subito dopo il trionfo di Aureliano; che la decisiva
<span class="pagenum"><a id="Page_51"></a>[51]</span>
zuffa seguì sul Monte Celio; che i lavoranti della
zecca aveano adulterata la moneta; che l'Imperatore
ristabilì la pubblica fede, col dare moneta buona in
cambio della cattiva, cui il popolo fu obbligato di portar
al tesoro<a class="tag" id="tag89" href="#note89">[89]</a>.
</p>

<p>
Potremmo contentarci di riferire questo straordinario
fatto, ma non possiamo dissimulare quanto nella presente
sua forma ci sembra insussistente e incredibile;
La deteriorazione della moneta è, per vero dire, convenientissima
all'amministrazione di Gallieno, nè improbabile
sembra che gli strumenti della corruzione paventassero
l'inflessibil giustizia di Aureliano. Ma la colpa,
come il profitto, dovea restringersi a pochi, nè facile
è il concepire con quali arti potevano armare un popolo
da loro offeso, contro un Monarca da loro tradito.
Dovrebbe naturalmente aspettarsi che questi traditori
incorressero la pubblica detestazione, come i delatori
e gli altri ministri della oppressione; e che la
riforma della moneta fosse un'azione ugualmente popolare
che la distruzione di quegli antichi conti, che furono
per ordine dell'Imperatore bruciati nel Foro di
Traiano<a class="tag" id="tag90" href="#note90">[90]</a>. In un secolo, nel quale i principj del commercio
erano così imperfettamente conosciuti, il fine
più desiderabile potea forse ottenersi con mezzi rigorosi
e imprudenti; ma un passeggiero gravame di tal
natura può appena eccitare e mantenere una seria guerra
civile. Il rinnovamento di tasse insopportabili, imposte
o su i terreni o su i generi necessari alla vita,
può finalmente concitare quelli che o non vogliono o
non possono abbandonare la patria. Ma il caso è molto
<span class="pagenum"><a id="Page_52"></a>[52]</span>
diverso in ogni operazione, che per qualsivoglia mezzo
ristabilisce il giusto valore della moneta. Il male passeggiero
è presto dimenticato per l'utile permanente,
lo scapito va diviso fra molti; e se pochi opulenti individui
soffrono una sensibil diminuzione di ricchezze,
perdono insieme con queste quel grado di peso e d'importanza,
che traevano dal possedimento delle medesime.
In qualunque maniera volesse Aureliano nascondere
la vera causa della ribellione, la sua riforma della
moneta poteva fornire solamente un debol pretesto ad
un già potente e malcontento partito. Roma, benchè
priva della libertà, era lacerata dalle fazioni. Il popolo,
per cui l'Imperatore, plebeo egli stesso, sempre
professava una particolar tenerezza, viveva in continue
dissensioni col Senato, coll'Ordine Equestre, e coi
Pretoriani<a class="tag" id="tag91" href="#note91">[91]</a>. Niente meno che la ferma, benchè segreta
congiura di questi ordini, dell'autorità del primo,
dell'opulenza del secondo, e delle armi dei terzi, avrebbe
potuto spiegare una forza bastante per contendere
in battaglia con le veterane legioni del Danubio,
che sotto la condotta di un Sovrano guerriero aveano
compita la conquista dell'Oriente e dell'Occidente.
</p>

<p>
Qualunque fosse il motivo o l'oggetto di questa sollevazione,
imputata con tanto poca probabilità ai lavoranti
della zecca, Aureliano usò della sua vittoria con
implacabil rigore<a class="tag" id="tag92" href="#note92">[92]</a>. Egli era naturalmente di temperamento
severo. Le fibre di un contadino o d'un soldato
non cedeano facilmente alle impressioni della
<span class="pagenum"><a id="Page_53"></a>[53]</span>
pietà, ed egli potea senza commuoversi sostenere la
vista dei tormenti e della morte. Allevato dalla prima
sua gioventù nell'esercizio delle armi, egli valutava
troppo poco la vita di un cittadino, castigava con
militari esecuzioni le più leggiere offese, e portava la
rigida disciplina del campo nella civile amministrazione
delle leggi. Il suo amore della giustizia divenne sovente
una cieca e furiosa passione; ed ogni volta ch'egli
credè in pericolo la pubblica o la propria salvezza,
non ebbe riguardo alle regole delle prove, ed alla proporzion
delle pene. La non meritata ribellione, con la
quale i Romani ricompensavano i di lui servigi, esacerbò
l'altero suo animo. Le più nobili famiglie della
Capitale furono involte nella colpa o nel sospetto di
quella oscura cospirazione. Un precipitoso spirito di
vendetta affrettò la sanguinosa persecuzione, e divenne
fatale ad uno dei nipoti dell'Imperatore medesimo. Gli
esecutori (per adoprare l'espressione di un contemporaneo
Poeta) erano stanchi, i prigionieri affollati dentro
le carceri, e l'infelice Senato deplorava la morte o l'assenza
dei suoi membri più riguardevoli<a class="tag" id="tag93" href="#note93">[93]</a>. Nè la
superbia di Aureliano fu meno dannosa della sua crudeltà
per quella assemblea. Non conoscendo o non soffrendo
il freno delle civili instituzioni, sdegnò di dovere
la sua autorità ad alcun altro titolo che a quello
della spada, e governò col diritto di conquista un Impero
da lui salvato e soggiogato<a class="tag" id="tag94" href="#note94">[94]</a>.
</p>

<p>
<span class="pagenum"><a id="Page_54"></a>[54]</span>
</p>

<p>
<span class="sidenote">A. D. 274</span>
</p>

<p>
Osservò uno dei più sagaci Principi di Roma, che
i talenti del suo predecessore Aureliano erano più atti
al comando di un esercito che al governo di un
Impero<a class="tag" id="tag95" href="#note95">[95]</a>. Conoscendo il carattere nel quale la natura
e l'esperienza lo avean renduto eccellente, escì
in campo di nuovo, pochi mesi dopo il suo trionfo.
Era espediente di occupare gli animi inquieti delle legioni
in qualche guerra straniera, ed il persiano Monarca,
esultando nella vergogna di Valeriano, insultava
tuttavia impunemente l'offesa maestà di Roma. Alla
testa di un esercito, meno formidabile pel suo numero
che per la disciplina e pel valore, si avanzò Aureliano
fino allo Stretto, che divide l'Europa dall'Asia. Egli
colà provò che il più assoluto potere è una debol difesa
contro gli effetti della disperazione. Avea minacciato
uno dei suoi segretari, accusato di estorsione;
e già si sapeva che di rado egli minacciava invano.
L'ultima speranza, che rimase al colpevole, fu di avvolgere
alcuni dei principali Uffiziali dell'esercito nel
suo pericolo, o almeno ne' suoi timori. Artificiosamente
contraffacendo lo scritto del suo Sovrano, mostrò
loro in una lunga e sanguinosa lista i loro nomi
consacrati alla morte. Senza sospettare o esaminare la
frode, eglino risolverono di assicurar le loro vite con
l'uccisione dell'Imperatore. Nella sua marcia, tra Bisanzio
ed Eraclea, fu Aureliano improvvisamente assalito
dai congiurati, l'impiego dei quali dava loro il
diritto di circondare la persona di lui; e dopo una
breve resistenza cadde per le mani di Mucapore, Generale
ch'egli avea sempre amato e riputato fedele.
<span class="pagenum"><a id="Page_55"></a>[55]</span>
Egli morì pianto dall'esercito, detestato dal Senato,
ma universalmente riconosciuto come un Principe guerriero
e fortunato, e come il salutevole, benchè severo,
riformatore di un degenerato impero<a class="tag" id="tag96" href="#note96">[96]</a>.
</p>
</div>

<div class="chapter">
<h2>
CAPITOLO XII.
</h2>

<div class="blockquote">
<p>
<i>Condotta dell'esercito e del Senato dopo la morte di
Aureliano. Regni di Tacito, di Probo, di Caro e dei
suoi figli.</i>
</p>
</div>

<p>
La condizione degl'Imperatori Romani era tanto
infelice, che qualunque si fosse la loro condotta, incontravano
ordinariamente il medesimo fato. La vita
dissoluta o virtuosa, severa o indulgente, indolente o
gloriosa, menava egualmente ad un intempestivo sepolcro;
e quasi ogni regno finisce con la stessa disgustosa
ripetizione di tradimenti e di stragi. La morte
di Aureliano, per altro, è considerabile per le straordinarie
sue conseguenze. Le legioni ammirarono, piansero,
e vendicarono il vittorioso lor condottiere. L'artifizio
del perfido di lui segretario fu discoperto e punito.
I cospiratori delusi seguirono le funerali esequie
del loro oltraggiato Sovrano con sincero, o ben simulato
pentimento, e si sottomisero all'unanime risoluzione
dell'ordine militare, la quale fu significata con
la seguente lettera. «I valorosi e felici eserciti al
Senato ed al Popolo di Roma. Il delitto di un solo
e il fallo di molti ci hanno privato dell'ultimo Imperatore
<span class="pagenum"><a id="Page_56"></a>[56]</span>
Aureliano. Compiacetevi, venerabili Signori
e Padri, di collocarlo nel numero degli Dei, e d'indicarci
quel successore, che voi giudicherete degno
della Porpora Imperiale. Niuno di quelli, che, o per
colpa o per caso, hanno contribuito alla nostra perdita,
regnerà mai sopra di noi<a class="tag" id="tag97" href="#note97">[97]</a>.» I Senatori Romani
udirono senza sorpresa, che un altro Imperatore
era stato assassinato nel suo campo; si rallegrarono
internamente della caduta di Aureliano; ma la modesta
e rispettosa lettera delle legioni, quando fu dal
Console comunicata alla piena assemblea, riempì tutti
della più grata sorpresa. Essi liberamente largirono
alla memoria del loro estinto Sovrano quegli onori,
che il timore e forse la stima avrebbero estorti. Renderono
alle fedeli armate della Repubblica, che conservavano
un sentimento sì giusto della legittima autorità
del Senato nella scelta d'un Imperatore, quei
ringraziamenti, che la gratitudine potea inspirare. Ma
non ostante questo invito sì lusinghiero, i più savj
dell'assemblea evitarono di esporre al capriccio di una
moltitudine armata la lor salvezza e la lor dignità. La
forza delle legioni era, per vero dire, un pegno della
loro sincerità, perchè quelli che possono comandare, di
rado sono ridotti alla necessità d'infingere; ma poteva
egli naturalmente sperarsi, che un improvviso pentimento
correggesse l'inveterato costume d'interi ottant'anni?
Se fossero ricaduti i soldati nelle loro solite
sedizioni, la loro insolenza poteva disonorare la
maestà del Senato, e divenir fatale alla scelta di lui.
Simili motivi dettarono un decreto, col quale l'elezione
<span class="pagenum"><a id="Page_57"></a>[57]</span>
del nuovo Imperatore si rimetteva ai suffragi dell'ordine
militare.
</p>

<p>
La contesa, che quindi nacque, è uno dei più attestati,
ma meno verisimili, eventi della storia del Genere
Umano<a class="tag" id="tag98" href="#note98">[98]</a>. Le truppe, quasi fossero stanche di
esercitare la lor forza, fecero nuovamente le loro istanze
al Senato, perchè rivestisse della Porpora Imperiale
uno del suo proprio corpo. Il Senato persistè
sempre nel suo rifiuto, e l'esercito nella sua richiesta.
La proposizione fu almen per tre volte scambievolmente
offerta e ricusata, e mentre l'ostinata modestia
di ciascheduna delle due parti era risoluta di ricevere
un Sovrano dalle mani dell'altra, passarono insensibilmente
otto mesi: mirabil periodo di tranquilla anarchia,
durante il quale il mondo Romano rimase senza
un sovrano, senza un usurpatore, e senza pure una
sedizione. I Generali ed i Magistrati eletti da Aureliano
continuarono ad esercitare le ordinarie loro funzioni,
e si osserva che un Proconsole dell'Asia fu la
sola riguardevol persona, rimossa dalla sua carica in
tutto il corso dell'interregno.
</p>

<p>
Un quasi simile, ma molto meno autentico, avvenimento
si suppone accaduto dopo la morte di Romolo,
nella vita e nel carattere del quale si ritrova qualche
somiglianza con Aureliano. Il trono restò vacante per
dodici mesi, sino all'elezione di un filosofo Sabino; e
<span class="pagenum"><a id="Page_58"></a>[58]</span>
la pubblica tranquillità si mantenne nel modo istesso,
per l'unione dei diversi ordini dello Stato. Ma nei
tempi di Numa e di Romolo, l'autorità dei Patrizj
teneva a freno le armi del popolo; e facilmente si conservava
in una società virtuosa e ristretta la bilancia
della libertà<a class="tag" id="tag99" href="#note99">[99]</a>. L'Impero Romano nella sua declinazione,
molto diverso dalla sua infanzia, si trovava in
tutte quelle circostanze, che potevano allontanare da
un interregno la speranza dell'ubbidienza e dell'armonia;
e queste circostanze erano una Capitale immensa
e tumultuosa, una vasta estensione di dominio, la servile
eguaglianza del dispotismo, un'armata di quattrocentomila
mercenari, e l'esperienza delle frequenti rivoluzioni.
Ma non ostanti tutti questi incentivi, la disciplina
e la memoria di Aureliano contennero tuttavia
la sediziosa indole delle truppe, non meno che la dannosa
ambizione de' lor condottieri. Il fiore delle legioni
rimase accampato sulle rive del Bosforo, e l'insegna
Imperiale mettea rispetto ai meno potenti campi di
Roma e delle Province. L'ordine militare parve animato
da un generoso benchè passeggiero entusiasmo;
ed è credibile che i pochi veri patriotti coltivassero
la rinascente amicizia tra l'esercito ed il Senato, come
l'unico espediente capace di ristabilir la Repubblica
nella sua primiera bellezza e nell'antico vigore.
</p>

<p>
Ai venticinque di Settembre, quasi otto mesi dopo
l'uccisione di Aureliano, il Console adunò il Senato,
e riferì l'incerta e pericolosa situazione dell'Impero.
<span class="pagenum"><a id="Page_59"></a>[59]</span>
Insinuò leggiermente, che la precaria fedeltà dei soldati
dipendeva da un solo istante e dal minimo accidente;
ma rappresentò con la più convincente eloquenza
i vari pericoli che seguitar potevano ogni ulterior
dilazione nella scelta di un Imperatore. Si erano, diceva
egli, già ricevute notizie, che i Germani aveano
passato il Reno, ed occupate alcune delle più forti e
più opulente città della Gallia. L'ambizione del Monarca
Persiano teneva l'Oriente in continui timori:
l'Egitto, l'Affrica e l'Illirico erano esposti all'armi
straniere e domestiche, e la Siria incostante avrebbe
fin preferito lo scettro di una femmina alla santità
delle leggi Romane. Rivoltosi quindi il Console a Tacito,
il primo tra i Senatori<a class="tag" id="tag100" href="#note100">[100]</a>, richiese il parere di
lui sull'importante oggetto di un candidato degno del
trono vacante.
</p>

<p>
Se il merito personale è da preferirsi ad una casuale
grandezza, stimeremo l'origine di Tacito più
nobile veramente di quella dei Re. Vantava egli la sua
discendenza da quello Storico filosofico, i cui scritti
istruiranno ancora le ultime generazioni degli uomini<a class="tag" id="tag101" href="#note101">[101]</a>.
Il Senatore Tacito era nell'età di settantacinque
anni<a class="tag" id="tag102" href="#note102">[102]</a>. Le ricchezze e gli onori adornavano il
lungo corso della innocente sua vita. Avea due volte
<span class="pagenum"><a id="Page_60"></a>[60]</span>
occupata la dignità consolare<a class="tag" id="tag103" href="#note103">[103]</a>, e godeva con eleganza
e sobrietà l'ampio suo patrimonio fra i quattro e i sei
milioni di zecchini<a class="tag" id="tag104" href="#note104">[104]</a>. L'esempio di tanti Principi da
lui o stimati o sofferti, dalle vane follie di Elagabalo
fino all'utile rigore di Aureliano, lo aveano ammaestrato
a valutar giustamente i doveri, i pericoli,
e le tentazioni di quel sublime lor grado. All'assiduo
studio del suo immortale antenato egli doveva la conoscenza
della Romana costituzione e dell'umana natura.
La voce del popolo avea già nominato Tacito
come il cittadino più degno dell'Impero<a class="tag" id="tag105" href="#note105">[105]</a>. Giunto ai
suoi orecchi questo ingrato rumore, lo indusse a ritirarsi
in una delle sue ville nella Campania. Avea egli
passato a Baia due mesi in una tranquillità deliziosa,
quando con ripugnanza ubbidì ai comandi del
Console di riprendere l'onorevol suo posto nel Senato,
e di assistere co' suoi consigli la Repubblica in tale
importante occasione.
</p>

<p>
Si alzò Tacito per parlare, quando da ogni lato dell'assemblea
fu salutato coi nomi di Augusto e d'Imperatore.
<span class="pagenum"><a id="Page_61"></a>[61]</span>
«Tacito Augusto, gli Dei ti conservino: noi
ti eleggiamo per nostro Sovrano, affidando alla tua
cura la Repubblica, e il Mondo. Accetta l'Impero
dall'autorità del Senato. Esso è dovuto al tuo grado,
alla tua condotta, ai tuoi costumi.» Calmato appena
il tumulto delle acclamazioni, Tacito tentò di evitare
il pericoloso onore, e di esprimere la sua sorpresa,
che si eleggesse un uomo vecchio ed infermo
per succedere al marzial vigore di Aureliano. «Sono
elleno membra queste, Padri coscritti, atte a sostener
il peso dell'armi, o ad eseguire gli esercizi del
campo? La varietà dei climi, e le asprezze della vita
militare presto opprimerebbero un debol temperamento,
che si mantien solamente col più delicato
riguardo. Bastano appena l'esauste mie forze a soddisfare
ai doveri di Senatore: quanto insufficienti
sarebbero per le ardue fatiche della guerra e del
governo! Potete voi sperare che le legioni rispettino
un debol vecchio, che ha passati i suoi giorni all'ombra
della pace e del ritiro? Vorreste voi ch'io
dovessi una volta piangere la favorevole opinion del
Senato?<a class="tag" id="tag106" href="#note106">[106]</a>»
</p>

<p>
La ripugnanza di Tacito, che forse era ingenua,
fu combattuta dalla affettuosa ostinazione del Senato.
Cinquecento voci ripeterono unite con eloquente confusione,
che i Principi più grandi di Roma, Numa,
Traiano, Adriano, e gli Antonini, erano ascesi al trono
in età molto avanzata, che l'oggetto della loro scelta
era lo spirito, non il corpo, il Sovrano, non il soldato,
e solamente esigevano da lui, che con la sua
prudenza regolasse il valore delle legioni. Queste pressanti
<span class="pagenum"><a id="Page_62"></a>[62]</span>
e tumultuose istanze furono secondate da un più
regolar discorso di Mezio Falconio, che accanto a Tacito
sedeva tra i Consolari. Egli rammentò all'assemblea
i mali, che Roma avea sofferti dai vizi degl'indocili
e capricciosi giovani Principi, si congratulò col
Senato per l'elezione di un virtuoso e sperimentato
Senatore, e con maschia, ma forse interessata, libertà
esortò Tacito a rammentarsi i motivi del suo innalzamento,
ed a scegliersi un successore non nella sua
propria famiglia, ma nella Repubblica. Fu il discorso
di Falconio avvalorato da una generale acclamazione.
L'eletto Imperatore si sottomise all'autorità della sua
patria, e ricevè il volontario omaggio de' suoi compagni.
La condotta del Senato fu confermata dal consenso
del Popolo Romano e dei Pretoriani<a class="tag" id="tag107" href="#note107">[107]</a>.
</p>

<p>
Il governo di Tacito non fu diverso dalla passata
sua vita e da' suoi principj. Creatura riconoscente del
Senato, egli considerò quel Concilio della Nazione come
autore delle leggi, e sè medesimo come soggetto
all'autorità di quelle<a class="tag" id="tag108" href="#note108">[108]</a>. Procurò di saldare le molte
ferite, che l'orgoglio Imperiale, la discordia civile e la
violenza militare aveano portate alla costituzione, e di
ristabilire almeno l'immagine dell'antica Repubblica,
com'era stata conservata dalla politica di Augusto, e
dalle virtù di Traiano e degli Antonini. Non sarà inutile
di enumerare alcune delle più importanti prerogative,
<span class="pagenum"><a id="Page_63"></a>[63]</span>
che parve aver ricuperate il Senato per l'elezione
di Tacito<a class="tag" id="tag109" href="#note109">[109]</a>. I. Di affidare ad uno dei suoi
membri, sotto il titolo d'Imperatore, il general comando
degli eserciti, ed il governo delle Province di frontiera.
II. Di fissare la lista o, come allor si chiamava,
il Collegio dei Consoli. Questi erano dodici,
che, succedentisi a due a due per ogni bimestre, rappresentavano
per tutto l'anno la dignità di quell'antica
magistratura. Esercitava il Senato nella scelta dei
Consoli la sua autorità con una libertà così indipendente,
che non ebbe alcun riguardo ad una irregolar
istanza dell'Imperatore pel suo fratello Floriano. «Il
Senato» (esclamò Tacito con un nobil trasporto da
cittadino) «conosce il carattere di quel Principe, ch'egli
ha scelto.» III. Di destinare i Proconsoli ed i
Presidenti delle Province, e di conferire a tutti i Magistrati
la loro civile giurisdizione. IV. Di ricever gli
appelli per l'uffizio intermedio del Prefetto della Città
da tutti i tribunali dell'Impero. V. Di dar forza e validità
coi suoi decreti agli editti Imperiali ch'esso approvava.
VI. A questi diversi rami di autorità si può
aggiungere qualche sopraintendenza alle finanze, giacchè
anche sotto la severa dominazion di Aureliano aveva
il Senato la facoltà d'impiegare in altr'uso una
parte dell'entrate, destinate al servizio pubblico<a class="tag" id="tag110" href="#note110">[110]</a>.
</p>

<p>
Furono immediatamente spedite lettere circolari a
tutte le principali città dell'Impero, Treveri, Milano,
Aquileia, Tessalonica, Corinto, Atene, Antiochia, Alessandria,
<span class="pagenum"><a id="Page_64"></a>[64]</span>
e Cartagine, per esigere la loro ubbidienza,
ed informarle della felice rivoluzione, che avea restituita
al Senato Romano l'antica sua dignità. Due di
queste lettere si conservano ancora. Abbiamo altresì
due ben singolari frammenti della privata corrispondenza
dei Senatori in questa occasione. Mostrano la
più eccessiva gioia, e le più illimitate speranze. «Ponete
giù la vostra indolenza» (così scrive uno dei Senatori
al suo amico) «ed uscite dal vostro ritiro di
Baia e di Pozzuolo. Restituitevi alla Città ed al Senato.
Roma fiorisce, e tutta insieme fiorisce la Repubblica.
Grazie al romano esercito, veramente Romano,
abbiam finalmente ricuperata la nostra giusta
autorità, lo scopo di tutti i nostri desiderj. Noi riceviamo
gli appelli, destiniamo i Proconsoli, facciamo
gl'Imperatori; forse ancora noi li potremo tenere
in freno: all'uomo saggio una parola è bastante.<a class="tag" id="tag111" href="#note111">[111]</a>»
Restarono per altro sconcertate ben presto queste alte
speranze, nè di fatto era possibile, che le armate, e le
province lungamente ubbidissero all'imbelle ed effeminata
nobiltà romana. Al più leggiero urto rimase atterrato
il mal sostenuto edifizio della loro ambizione
e del loro potere. La spirante autorità del Senato mandò
una subita luce, balenò per un momento, e si estinse
per sempre.
</p>

<p>
Ma tutto ciò ch'era accaduto in Roma, non sarebbe
stato che una rappresentazione teatrale, se non veniva
ratificato dalla forza più reale delle legioni. Lasciando
godere ai Senatori il loro fantasma di libertà e di ambizione,
andò Tacito al campo di Tracia, ed ivi fu dal
<span class="pagenum"><a id="Page_65"></a>[65]</span>
Prefetto del Pretorio presentato alle truppe adunate,
come il Principe da loro richiesto, e dal Senato concesso.
Appena tacque il Prefetto, che l'Imperatore parlò
ai soldati con eloquenza e con dignità. Soddisfece
alla loro avarizia con una liberale distribuzion di danaro,
sotto nome di paga e di donativo. Egli acquistò
la stima loro con un'animosa dichiarazione che sebbene
la sua età lo rendesse inabile alle imprese militari,
pure i suoi consigli non sarebbero indegni di un
Generale Romano, del successore del valoroso Aureliano<a class="tag" id="tag112" href="#note112">[112]</a>.
</p>

<p>
Nel tempo che quest'Imperatore faceva preparativi
per una seconda spedizione in Oriente, egli aveva trattato
con gli Alani, popoli della Scizia, i quali avevano
piantate le loro tende nelle vicinanze della Palude
Meotide. Quei Barbari, allettati con promesse di
doni e di sussidj, si erano obbligati d'invadere la Persia
con un numeroso corpo di cavalleria leggiera. Furono
essi fedeli al loro impegno; ma quando giunsero alla
frontiera Romana, era già morto Aureliano, il progetto
della guerra Persiana era almeno sospeso, ed i Generali,
che, durante l'interregno, esercitavano un incerto
potere, non erano preparati nè a riceverli, nè ad arrestarli.
Provocati da un tal contegno, ch'essi riguardavano
come perfido e vile, ricorsero gli Alani al loro
proprio valore per avere e paga e vendetta; e marciando
con la solita celerità dei Tartari, presto si sparsero
per le Province del Ponto, della Cappadocia, della
Cilicia, e della Galazia. Le legioni, che dalle opposta
rive del Bosforo potevan quasi discernere le fiamme
delle città e dei villaggi, stimolavan con impazienza il
<span class="pagenum"><a id="Page_66"></a>[66]</span>
lor Generale a condurle contro quegli invasori. Tacito
si diportò convenientemente alla sua età ed alla sua
posizione. Mostrò chiaramente ai Barbari la fedeltà e
la potenza dell'Impero. Gran parte degli Alani, pacificati
dalla puntuale soddisfazione degl'impegni, che avea
con essi contratti Aureliano, renderono il loro bottino
ed i prigionieri, e quietamente si ritirarono nei
loro deserti di là dal Fasi. Agli altri, che ricusarono
la pace, fece il Romano Imperatore in persona con
buon successo la guerra. Secondato da un esercito di
valorosi ed esperti veterani, ei liberò in poche settimane
le Province dell'Asia dal terrore della invasion
degli Sciti<a class="tag" id="tag113" href="#note113">[113]</a>.
</p>

<p>
<span class="sidenote">A. D. 276</span>
</p>

<p>
Ma la gloria e la vita di Tacito furono di poca durata.
Trasportato nel colmo del verno dalla dolce solitudine
della Campania ai piedi del monte Caucaso, fu
egli oppresso dagl'insoliti travagli di una vita militare.
Le cure dell'animo aggravarono le fatiche del corpo.
L'entusiasmo della pubblica virtù avea per un tempo
sedate le feroci ed interessate passioni dei soldati. Scoppiarono
queste ben presto con raddoppiata violenza, ed
infuriarono nel campo e nella tenda perfino del vecchio
Imperatore. Il suo dolce e moderato carattere non
serviva che ad inspirare disprezzo, ed egli era continuamente
tormentato dalle fazioni, che sedar non poteva,
e da richieste impossibili a soddisfarsi. Non ostanti
le lusinghiere speranze che Tacito avea concepite
<span class="pagenum"><a id="Page_67"></a>[67]</span>
di rimediare ai pubblici disordini, egli fu presto
convinto, che la sfrenatezza dell'esercito deprezzava il
debol ritegno delle leggi; e il dolore di veder volti in
male i suoi disegni, unito all'altre angustie, affrettò gli
ultimi suoi momenti. Si dubita se i soldati imbrattassero
le loro mani nel sangue di questo innocente Principe<a class="tag" id="tag114" href="#note114">[114]</a>;
ma è certo però, che la loro insolenza cagionò
la morte di lui. Egli spirò a Tiana nella Cappadocia,
dopo un regno di soli sei mesi e quasi venti giorni<a class="tag" id="tag115" href="#note115">[115]</a>.
</p>

<p>
Tacito avea chiusi appena gli occhi, che il suo fratello
Floriano si mostrò indegno del trono colla frettolosa
usurpazione della Porpora, senza aspettare l'approvazion
del Senato. Il rispetto per la Romana costituzione,
che tuttavia influiva nelle armate o nelle Province,
era abbastanza forte per disporle a biasimare la precipitosa
ambizione di Floriano, ma non per incitarle
ad opporvisi. Sarebbe il disgusto svanito in vani susurri,
se il General dell'Oriente, l'eroico Probo, non
si fosse arditamente dichiarato vendicator del Senato.
Era per altro sempre la contesa ineguale, nè potea il
più abile Generale alla testa delle effemminate truppe
dell'Egitto e della Siria, combattere con alcuna speranza
di vittoria, contro le legioni dell'Europa, che
con irresistibil valore sembravano sostenere il fratello
di Tacito. Ma la fortuna e l'attività di Probo superarono
ogni ostacolo. I robusti veterani del suo rivale,
<span class="pagenum"><a id="Page_68"></a>[68]</span>
avvezzi ai climi più freddi, illanguidivano e venivano
meno agli eccessivi calori della Cilicia, dove l'aria nella
state era molto malsana. Le frequenti diserzioni diminuivano
il loro numero: i passi delle montagne erano
debolmente difesi. Tarso aprì le sue porte, ed i soldati
di Floriano, dopo avergli lasciato godere per tre mesi
il titolo Imperiale, liberarono l'Impero da una guerra
civile col facile sacrifizio di un Principe da loro sprezzato<a class="tag" id="tag116" href="#note116">[116]</a>.
</p>

<p>
Le continue rivoluzioni del trono aveano sì bene
sbandita ogni idea di ereditario diritto, che la famiglia
di un Imperatore sfortunato era incapace di eccitare
la gelosia dei suoi successori. Fu ai figli di Tacito
e di Floriano permesso di scendere allo stato privato,
e di restar confusi nella generale massa del popolo. La
loro povertà veramente servì d'un'altra difesa alla loro
innocenza. Quando fu Tacito eletto dal Senato, egli consacrò
al pubblico servizio l'ampio suo patrimonio<a class="tag" id="tag117" href="#note117">[117]</a>,
atto di speciosa generosità in apparenza, ma che evidentemente
svelava la sua intenzione di trasmettere
l'Impero ai suoi discendenti. L'unica consolazione del
loro caduto stato fu la memoria di una passeggiera
grandezza, e la lontana speranza, figlia di una profezia
lusinghiera, che sorgerebbe dopo mille anni dalla
stirpe di Tacito un Monarca protettor del Senato, ristauratore
di Roma, e conquistatore di tutta la terra<a class="tag" id="tag118" href="#note118">[118]</a>.
</p>

<p>
<span class="pagenum"><a id="Page_69"></a>[69]</span>
I contadini dell'Illirico, che già dato aveano al cadente
Impero e Claudio e Aureliano, poterono con egual
diritto gloriarsi dell'innalzamento di Probo<a class="tag" id="tag119" href="#note119">[119]</a>.
Quasi venti anni avanti, l'Imperator Valeriano, con la
solita sua penetrazione, avea conosciuto il nascente merito
di quel giovane soldato, al quale conferì il posto di
Tribuno molto innanzi all'età prescritta dalle regole militari.
Il Tribuno giustificò ben presto la di lui scelta
con una vittoria sopra un gran corpo di Sarmati, nella
quale salvò la vita ad uno stretto parente di Valeriano,
e meritò di ricevere dalle mani dell'Imperatore le collane,
i monili, le lance e le insegne, la corona murale
e la civica, e tutte le onorevoli ricompense destinate
dall'antica Roma ad un fortunato valore. La terza legione,
e quindi la decima furono affidate al comando
di Probo, che ad ogni passo della sua promozione si
mostrò superiore al posto ch'egli occupava. L'Affrica
ed il Ponto, il Reno, il Danubio, l'Eufrate ed il Nilo
gli porsero a vicenda le più luminose occasioni di mostrare
il suo valor personale e la sua scienza nell'arte
della guerra. A lui fu debitore Aureliano della conquista
dell'Egitto, e molto più per l'onesto coraggio, col
quale si oppose sovente alla crudeltà del suo Sovrano.
Tacito, che desiderava di supplire alla sua propria mancanza
di militari talenti con l'abilità de' suoi Generali,
lo nominò primo Comandante di tutte le Orientali Province
<span class="pagenum"><a id="Page_70"></a>[70]</span>
col quintuplo della solita paga, colla promessa
del Consolato, e colla speranza del trionfo. Quando
Probo salì sul Trono Imperiale era nell'età di quasi<a class="tag" id="tag120" href="#note120">[120]</a>
quarantaquattr'anni, nel pieno possesso della sua gloria,
dell'amor dell'esercito, e di un maturo vigore di
corpo e di spirito.
</p>

<p>
<span class="sidenote">A. D. 276</span>
</p>

<p>
Il riconosciuto suo merito ed il buon successo delle
sue armi contro Floriano, lo lasciarono senza un nemico,
o senza un competitore. Pure, se creder si debbono
le sue proprie proteste, ben lungi dal desiderare
l'Impero, egli lo aveva accettato con sincerissima ripugnanza.
«Ma non è più in mio potere (dice Probo
in una sua privata lettera) di deporre un titolo così
invidiato e pericoloso. Mi è forza di continuare a
rappresentare il carattere, di cui mi hanno rivestito
i soldati<a class="tag" id="tag121" href="#note121">[121]</a>.» La rispettosa sua lettera al Senato
mostrava i sentimenti, o almeno il linguaggio di un
cittadino Romano. «Quando voi eleggeste, o Padri coscritti,
uno del vostro Ordine per succedere all'Imperatore
Aureliano, operaste secondo la vostra giustizia
e la vostra prudenza. Imperocchè voi siete i
Sovrani legittimi del mondo, ed il potere, trasmessovi
dai vostri antenati, passerà nella vostra posterità.
Felice Floriano! Se invece di usurpar la porpora
del suo fratello, come una privata eredità, egli
avesse aspettato che la vostra maestà si fosse determinata
in favore o di lui, o di alcun'altra persona. I
prudenti soldati hanno punita la temerità di lui, ed
<span class="pagenum"><a id="Page_71"></a>[71]</span>
a me hanno offerto il titolo di Augusto. Ma io sottopongo
alla vostra clemenza i miei diritti ed i meriti
miei<a class="tag" id="tag122" href="#note122">[122]</a>.» Quando fu letta dal Console questa
rispettosa lettera, non poterono i Senatori nascondere
il loro contento, che Probo condescendesse a domandare
così umilmente uno scettro che già possedeva.
Celebrarono essi con la più viva gratitudine le virtù,
le imprese, e soprattutto la moderazione di lui. Fu immediatamente
fatto un decreto, senza pure un voto contrario,
per ratificare l'elezione degli eserciti d'Oriente
e per conferire al lor capo tutti i diversi rami della
Imperial Dignità, i nomi di Cesare e di Augusto, il
titolo di Padre della Patria, il diritto di fare al Senato
in un giorno tre diverse proposizioni<a class="tag" id="tag123" href="#note123">[123]</a>, l'uffizio
di Pontefice Massimo, la potestà tribunizia e l'autorità
proconsolare; formula d'investitura, che benchè
sembrasse moltiplicare l'autorità dell'Imperatore, non
faceva ch'esprimere la costituzione dell'antica Repubblica.
Corrispose tutto il Regno di Probo alla sua bella
aurora. Fu rilasciata al Senato la civile amministrazione
dell'Impero. Il fido suo Generale sostenne l'onore
dell'armi Romane, e spesso pose ai piedi di quell'assemblea
corone d'oro e barbarici trofei, frutti delle
sue numerose vittorie<a class="tag" id="tag124" href="#note124">[124]</a>. Pure, mentr'egli contentava
<span class="pagenum"><a id="Page_72"></a>[72]</span>
la vanità dei Senatori, ne deve in secreto aver disprezzata
l'indolenza e la debolezza. Benchè potessero
ad ogni momento abolire il disonorevole editto di Gallieno,
i superbi successori degli Scipioni pazientemente
soffrirono di essere esclusi da tutti gl'impieghi militari.
Conobbero ben presto, che chi ricusa la spada,
deve ancora rinunziare allo scettro.
</p>

<p>
<span class="sidenote">A. D. 277</span>
</p>

<p>
La forza di Aureliano avea per ogni parte oppressi
i nemici di Roma. Parve che dopo la morte di lui risuscitassero
più fieri e più numerosi. Furono essi vinti
di nuovo dalla vigorosa attività di Probo, che nel corto
regno di quasi sei anni<a class="tag" id="tag125" href="#note125">[125]</a> agguagliò la fama degli antichi
Eroi, e ristabilì la pace e l'ordine in ogni Provincia
del Mondo Romano. Così saldamente assicurò
la pericolosa frontiera della Rezia, che la lasciò senza
il sospetto neppur di un nemico. Egli abbattè l'erranti
forze delle Tribù de' Sarmati, e col terror delle armi sue
costrinse que' Barbari a desistere dalle rapine. Chiesero
ardentemente i Goti l'alleanza di un Imperatore così
bellicoso<a class="tag" id="tag126" href="#note126">[126]</a>. Egli assalì gl'Isaurici nelle loro montagne,
assediò e prese vari de' loro più forti castelli<a class="tag" id="tag127" href="#note127">[127]</a>, e si
lusingò di aver soggiogato per sempre un domestico
nemico, la cui indipendenza portava così profonde ferite
alla maestà dell'Impero. I torbidi, eccitati nel superiore
Egitto dell'usurpator Fermo, non eran mai stati
<span class="pagenum"><a id="Page_73"></a>[73]</span>
perfettamente sedati, e le città di Tolemaide e di Copto,
sostenute dall'alleanza dei Blemmi, mantenevano
tuttavia una ribellione oscura. Il castigo di queste e
de' loro ausiliari selvaggi del Mezzogiorno si dice che
spaventasse la Corte di Persia<a class="tag" id="tag128" href="#note128">[128]</a>, ed il Gran Re supplicò
invano per ottenere l'amicizia di Probo. La maggior
parte delle imprese, che ne illustrarono il regno,
debbonsi al valor personale, ed alla condotta dell'Imperatore,
talchè lo Scrittore della vita di lui manifesta
qualche maraviglia, come in sì breve tempo potesse un
sol uomo esser presente a tante guerre lontane. Egli
affidò le altre imprese alla cura de' suoi Generali, la
giudiziosa scelta de' quali forma una parte considerabile
della sua gloria. Caro, Diocleziano, Massimiano,
Costanzo, Galerio, Asclepiodoto, Annibaliano, ed un
numero di altri Capi, i quali di poi occuparono o sostennero
il trono, furono educati nell'armi, e nella severa
scuola di Aureliano e di Probo<a class="tag" id="tag129" href="#note129">[129]</a>.
</p>

<p>
<span class="sidenote">A. D. 277</span>
</p>

<p>
Ma il più importante servigio, che Probo rendesse
alla Repubblica, fu di aver liberata la Gallia, e ricuperate
settanta floride città oppresse dai Barbari della
Germania, i quali dopo la morte di Aureliano aveano
impunemente desolata quella vasta Provincia<a class="tag" id="tag130" href="#note130">[130]</a>. Tra
la varia moltitudine di quei feroci invasori si possono
con qualche chiarezza distinguere tre grandi armate, o
<span class="pagenum"><a id="Page_74"></a>[74]</span>
piuttosto nazioni successivamente vinte dal valore di
Probo. Egli rispinse i Franchi nelle loro paludi; circostanza
dimostrativa, dalla quale possiamo inferire,
che la confederazione, conosciuta sotto il generoso nome
di <i>liberi</i>, già occupava il basso paese marittimo
diviso e quasi coperto dalle stagnanti acque del Reno;
e che diverse Tribù dei Frisi e dei Batavi si erano
unite alla loro alleanza. Egli vinse i Borgognoni, considerabil
nazione della razza dei Vandali. Erano essi
andati vagando in traccia di bottino dalle rive dell'Oder
a quelle della Senna. Si stimarono assai felici di comprare
con la restituzione di tutte le loro prede la permissione
di un sicuro ritorno. Tentarono essi di eludere
quell'articolo del trattato. Il loro castigo fu immediato
e terribile<a class="tag" id="tag131" href="#note131">[131]</a>. Ma di tutti gl'invasori della Gallia, i più
formidabili erano i Ligj, nazione lontana, che possedeva
un vasto dominio sulle frontiere della Polonia e
della Slesia<a class="tag" id="tag132" href="#note132">[132]</a>. Tra questi gli Arj tenevano il primo
posto pel loro numero e per la loro fierezza. «Gli Arj»
(così sono essi descritti dall'energia di Tacito) procurano
di accrescere con l'arte e colle circostanze
del tempo il natural terrore della loro fierezza. Neri
sono gli scudi loro, e tinti di nero i lor corpi. Scelgono
per combattere l'ora più oscura della notte.
Il lor esercito si avanza coperto quasi da un'ombra
funerea<a class="tag" id="tag133" href="#note133">[133]</a>; e trova di rado un nemico capace di sostenere
<span class="pagenum"><a id="Page_75"></a>[75]</span>
un sì strano aspetto ed infernale. Gli occhi
sono i primi di tutti i sensi ad esser vinti in battaglia<a class="tag" id="tag134" href="#note134">[134]</a>.»
Pure le armi e la disciplina dei Romani
facilmente sconfissero quegli orridi spettri. I Ligj furon
disfatti in un generale combattimento, e Sennone, il
più rinomato dei loro capi, cadde vivo nelle mani di
Probo. Questo prudente Imperatore non volendo ridurre
un popolo coraggioso alla disperazione, gli accordò una
capitolazione onorevole, e gli permise di ritornar sicuramente
al suo nativo paese. Ma le perdite, che i Ligj
soffersero nella marcia, nella battaglia e nella ritirata abbatterono
il potere della nazione; nè il nome loro si trova
più ripetuto nella storia della Germania o dell'Impero.
Si racconta che la liberazione della Gallia costasse la
vita a quattrocentomila degl'invasori; impresa faticosa
per li Romani, e dispendiosa per l'Imperatore, che donò
una moneta d'oro per ogni Barbaro ucciso<a class="tag" id="tag135" href="#note135">[135]</a>. Ma siccome
la fama de' guerrieri si fabbrica sopra la distruzione
dell'uman genere, si può naturalmente sospettare
che quel sì sanguinoso calcolo fosse moltiplicato dall'avarizia
dei soldati, ed accettato senza alcun severo
esame dalla liberale vanità di Probo.
</p>

<p>
Dopo la spedizione di Massimino, i Generali Romani
aveano limitata la loro ambizione ad una guerra difensiva
contro le nazioni della Germania, che perpetuamente
tribolavano le frontiere dell'Impero. Il più
ardito Probo proseguì le sue vittorie, passò il Reno, e
portò le sue invincibili aquile sulle rive dell'Elba e
del Necker. Era egli pienamente convinto, che niente
poteva indurre l'animo dei Barbari alla pace, se non
<span class="pagenum"><a id="Page_76"></a>[76]</span>
provavano nel proprio lor paese le calamità della guerra.
La Germania spossata dal cattivo successo dell'ultima
emigrazione, rimase sbigottita alla presenza di
Probo. Nove de' più considerabili Principi si portarono
al di lui campo, e se gli gettarono ai piedi. Accettarono
umilmente i Germani le condizioni che piacque
di dettare al vincitore. Volle egli una esatta restituzione
delle spoglie e dei prigionieri levati alle Province;
ed obbligò i loro magistrati a punire i predatori
più ostinati, che pretendevano di ritenere qualche parte
del bottino. Un considerabil tributo di grano, di armenti
e di cavalli, sole ricchezze dei Barbari, fu riservato
per l'uso delle guarnigioni, che Probo stabilì
sulle frontiere del lor territorio. Avea egli altresì qualche
pensiero di costringere i Germani ad abbandonare
l'esercizio delle armi, ed a rimettere le loro contese e
la loro sicurezza alla giustizia ed alla potenza di Roma.
Per eseguire questi salutevoli progetti era indispensabilmente
necessaria la residenza perpetua di un
Governatore Imperiale, sostenuto da numerosa armata.
Probo pertanto credè più espediente di differire
l'esecuzione di un disegno sì grande, ch'era per vero
dire di utilità più apparente che solida<a class="tag" id="tag136" href="#note136">[136]</a>. Riducendo
la Germania alla condizione di Provincia, avrebbero i
Romani con fatiche e spese immense acquistato soltanto
un circondario più esteso da potersi difendere
contro i più feroci o più attivi Barbari della Scizia.
</p>

<p>
In vece di ridurre i bellicosi Germani allo stato di
sudditi, Probo si contentò dell'umile espediente d'innalzare
<span class="pagenum"><a id="Page_77"></a>[77]</span>
un baluardo contro le loro incursioni. Il paese,
che forma adesso il circolo della Svevia, era stato lasciato
deserto nel secolo di Augusto per l'emigrazione
degli antichi suoi abitatori<a class="tag" id="tag137" href="#note137">[137]</a>. La fertilità del suolo
presto vi trasse una nuova colonia dalle adiacenti province
della Gallia. Varie trame di venturieri di un rapace
carattere e di disperate fortune, occuparono quella
incerta possessione, e riconobbero col pagamento della
decima la maestà dell'Impero<a class="tag" id="tag138" href="#note138">[138]</a>. Per proteggere questi
nuovi sudditi, fu a poco a poco tirata una linea di
guarnigioni, che dovea servir di frontiera dal Reno al
Danubio. Verso il regno di Adriano, quando cominciò
a praticarsi quella maniera di difese, furono queste
guarnigioni tra loro connesse, e coperte da una forte
trinciera di alberi e di palizzate. In vece di quel rozzo
baluardo, vi costruì l'Imperator Probo un muro di pietra
di considerabile altezza, e fortificato con torri a
convenienti distanze. Dalle vicinanze di Newstadt e di
Ratisbona sul Danubio si stendeva a traverso i monti,
le valli, i fiumi e le paludi fino a Wimpfen sul Necker,
e terminava finalmente sulle rive del Reno, dopo
un tortuoso corso di quasi dugento miglia<a class="tag" id="tag139" href="#note139">[139]</a>. Questa
importante barriera, congiungendo i due gran fiumi,
che difendevano le province dell'Europa, pareva occupare
<span class="pagenum"><a id="Page_78"></a>[78]</span>
lo spazio voto, pel quale poteano i Barbari, e
specialmente gli Alemanni, penetrare con la maggior
facilità nel cuor dell'Impero. Ma l'esperienza del mondo,
dalla China alla Britannia, ha mostrato inutile il
tentativo di fortificare un esteso tratto di paese<a class="tag" id="tag140" href="#note140">[140]</a>. Un
attivo nemico che può scegliere e variare i punti di
attacco, dee finalmente scoprire un luogo debole, e profittare
d'un momento d'innavvertenza. La forza non
meno che l'attenzione dei difensori è divisa; e tali son
gli effetti di un cieco terrore sulle truppe più salde,
che una linea rotta in un sol posto è quasi in un istante
tutta abbandonata. Il destino del muro eretto
da Probo può confermare l'osservazion generale. Pochi
anni dopo la morte di lui, esso fu rovesciato dagli
Alemanni. Le sparse rovine, universalmente attribuite
alla potenza del Demonio, servono adesso soltanto ad
eccitare la maraviglia del contadino della Svevia.
</p>

<p>
Tra le utili condizioni di pace, imposte da Probo
alle vinte nazioni della Germania, vi era l'obbligazione
di somministrare all'esercito Romano sedicimila uomini,
scelti dalla gioventù più valorosa e robusta. L'Imperatore
li disperse per tutte le Province, e distribuì
questo pericoloso rinforzo in piccole bande, ciascuna
di cinquanta o sessanta uomini fra le truppe nazionali;
procurando giudiziosamente che fosse sensibile, ma non
<span class="pagenum"><a id="Page_79"></a>[79]</span>
visibile l'aiuto, che la Repubblica traeva dai Barbari<a class="tag" id="tag141" href="#note141">[141]</a>.
Era questo divenuto ormai necessario. I molli abitatori
dell'Italia e delle Province interne non potevano
più sostenere il peso delle armi. Le robuste nazioni
situate sulle frontiere del Reno e del Danubio davano
ancora animi e corpi adattati alle fatiche del campo;
ma una continua serie di guerre avea a poco a poco
diminuito il lor numero. La rarità dei matrimonj, o la
rovina dell'agricoltura, s'opponevano ai principj della
popolazione, e distruggevano non solo la forza delle
generazioni presenti, ma toglievano la speranza ancora
delle future. La sapienza di Probo abbracciò il vasto
ed utile disegno di ripopolare l'esauste frontiere con
nuove colonie di Barbari schiavi o fuggitivi, ai quali
egli diede e terreno e bestiami, ed istrumenti di agricoltura,
ed ogni incoraggiamento che potesse impegnarli
ad allevare una razza di soldati pel servizio della Repubblica.
Egli trasferì un considerabil corpo di Vandali
nella Britannia, e probabilmente nella Provincia
di Cambridge<a class="tag" id="tag142" href="#note142">[142]</a>. L'impossibilità della fuga fece che si
adattassero alla loro situazione, e nelle susseguenti turbolenze
di quell'isola si mostrarono fedelissimi sudditi
dello Stato<a class="tag" id="tag143" href="#note143">[143]</a>. Un gran numero di Franchi e di Gepidi
fu stabilito sulle rive del Danubio e del Reno. Centomila
Bastarni, cacciati dalla lor patria, accettarono allegramente
uno stabilimento nella Tracia, e presto contrassero
<span class="pagenum"><a id="Page_80"></a>[80]</span>
i costumi ed i sentimenti di sudditi romani<a class="tag" id="tag144" href="#note144">[144]</a>.
Ma troppo spesso furono deluse le speranze di Probo.
L'impazienza e la pigrizia dei Barbari mal poteano sopportare
le lente fatiche dell'agricoltura. Il loro indomabile
spirito di libertà sollevandosi contro il dispotismo,
li eccitò a precipitose ribellioni, ugualmente fatali
ad essi, che alle Province<a class="tag" id="tag145" href="#note145">[145]</a>; nè poterono questi
artificiali rinforzi, benchè replicati dai successivi Imperatori,
rendere all'importante frontiera della Gallia e
dell'Illirico l'antico suo nativo vigore.
</p>

<p>
Di tutti i Barbari, che abbandonarono i nuovi loro
stabilimenti, e disturbarono la pubblica tranquillità, un
piccolissimo numero ritornò al suo nativo paese. Poterono
per breve tempo vagare armati per l'Impero;
ma furono al fine sicuramente distrutti dalla potenza
di un Imperator bellicoso. La fortunata temerità di una
truppa di Franchi fu accompagnata da conseguenze sì
memorabili da non doversi passare in silenzio. Probo
gli avea stabiliti sulle coste del Ponto, colla mira di rinforzare
quella frontiera contro lo irruzioni degli Alani.
Una flotta, che fissa stava nei porti dell'Eusino, cadde
nelle mani dei Franchi; ed essi risolverono di cercare
una strada per mari incogniti dalla foce del Fasi a
quella del Reno. Fuggirono essi facilmente a traverso
il Bosforo e l'Ellesponto, ed incrociando lungo il Mediterraneo,
la loro sete di vendetta e di rapina
con frequenti sbarchi su i lidi dell'Asia, della
Grecia o dell'Affrica, che non sospettavano una incursione.
La ricca città di Siracusa, nel cui porto erano
state una volta calate a fondo le flotte di Atene e Cartagine,
<span class="pagenum"><a id="Page_81"></a>[81]</span>
fu saccheggiata da un pugno di Barbari, che
trucidarono la maggior parte de' tremanti abitatori. Dalle
isole della Sicilia si avanzarono i Franchi alle Colonne
di Ercole, e fidandosi all'Oceano costeggiarono
la Spagna e la Gallia, e dirigendo trionfanti il loro
corso pel canale Britannico, terminarono finalmente il
sorprendente loro viaggio, approdando sicuri ai lidi
della Batavia o della Frisia<a class="tag" id="tag146" href="#note146">[146]</a>. L'esempio del loro felice
successo, insegnando ai loro concittadini a concepire
i vantaggi, e a disprezzare i pericoli del mare,
additò al loro spirito intraprendente una nuova strada
alla ricchezza e alla gloria.
</p>

<p>
Non ostante la vigilanza e l'attività di Probo, era
quasi impossibile ch'egli potesse nel tempo stesso contenere
nell'ubbidienza ogni parte del suo tanto esteso
dominio. I Barbari, che ruppero le loro catene, presa
aveano la favorevole occasione di una guerra domestica.
Quando mosse l'Imperatore al soccorso della Gallia,
affidò a Saturnino il comando dell'Oriente. Questo
Generale, uomo di merito e di esperienza, fu indotto
a ribellarsi dalla lontananza del suo Sovrano, dalla leggierezza
degli Alessandrini, dalle premurose istanze degli
amici, e dai suoi propri timori; ma dal primo momento
della sua elevazione non mantenne mai alcuna
speranza di conservarsi l'Impero, oppure la vita. «Ah!»
diss'egli, «la Repubblica ha perduto un util suddito,
e la temerità di un momento ha distrutto i servigi
di molt'anni. Voi non conoscete (egli continuò) le
angustie del sovrano potere; sta sempre sospesa sul
nostro capo una spada; paventiamo le stesse nostre
guardie, e diffidiamo dei nostri compagni. Non è più
<span class="pagenum"><a id="Page_82"></a>[82]</span>
in nostro arbitrio l'operare o stare in riposo, nè vi
è età, carattere, o condotta veruna, che ci metta al
coperto della censura dell'invidia. Innalzandomi in
tal guisa al trono, condannato mi avete a una vita
angustiosa, e ad un fine immaturo. L'unica consolazione
che mi resta, è la sicurezza che non caderò
solo<a class="tag" id="tag147" href="#note147">[147]</a>.» Ma come la prima parte della sua predizione
fu verificata dalla vittoria, così fu la seconda smentita
dalla clemenza di Probo. Questo buon Principe
tentò persino di salvare l'infelice Saturnino dal furor
dei soldati. Avea egli più di una volta pregato l'usurpatore
istesso a riporre qualche fiducia nella clemenza
di un Sovrano, il quale tanto stimava il carattere di
lui, che avea punito, qual maligno delatore, il primo
che riferì l'improbabil nuova della sua ribellione<a class="tag" id="tag148" href="#note148">[148]</a>.
Avrebbe forse Saturnino accettata la generosa offerta,
se non fosse stato ritenuto dall'ostinata diffidenza dei
suoi aderenti. Il loro delitto era più grave, e le loro
speranze più ardenti di quelle dello sperimentato lor
condottiere.
</p>

<p>
<span class="sidenote">A. D. 289</span>
</p>

<p>
Era appena nell'Oriente estinta la ribellione di Saturnino,
che si suscitarono nuove turbolenze nell'Occidente,
per la sollevazione di Bonoso e di Proculo nella
Gallia. Il maggior merito di questi due Uffiziali era
la prodezza dell'uno nelle battaglie di Bacco, dell'altro
in quelle di Venere<a class="tag" id="tag149" href="#note149">[149]</a>; non mancava però nè l'uno nè
<span class="pagenum"><a id="Page_83"></a>[83]</span>
l'altro di coraggio e di capacità, ed ambi sostennero
con onore l'augusto carattere che il timor del castigo
gli aveva impegnati ad assumere, finchè cederono in ultimo
al genio superiore di Probo. Egli usò della vittoria
con la solita sua moderazione, e risparmiò i beni
non men che le vite delle innocenti loro famiglie<a class="tag" id="tag150" href="#note150">[150]</a>.
</p>

<p>
<span class="sidenote">A. D. 281</span>
</p>

<p>
Aveano ormai le armi di Probo oppressi tutti gli
stranieri e domestici nemici dello Stato. Il suo dolce,
ma fermo governo assicurava il ristabilimento della
pubblica tranquillità; nè vi era rimasto nelle province
un barbaro nemico, un tiranno o un masnadiere pur
anco, che risvegliasse la memoria dei passati disordini.
Tempo era che l'Imperatore rivedesse Roma, e celebrasse
la propria sua gloria e l'universale felicità. Il
trionfo, dovuto al valore di Probo, fu regolato con una
magnificenza conveniente alla sua fortuna, ed il popolo,
che avea sì di recente ammirati i trofei di Aureliano,
rimase con eguale piacere attonito alla vista di quelli
dell'Eroe successore<a class="tag" id="tag151" href="#note151">[151]</a>. Non possiamo in questa occasione
tralasciare di riferire il coraggio di circa ottanta
gladiatori, riservati con quasi seicento altri per l'inumano
spettacolo dell'anfiteatro. Sdegnando essi di spargere
il sangue per dilettare la moltitudine, uccisero i
<span class="pagenum"><a id="Page_84"></a>[84]</span>
loro custodi, ruppero la loro prigione, ed empirono le
contrade di Roma di sangue e di confusione. Dopo una
ostinata resistenza furono superati, e tagliati a pezzi
dalle truppe regolari; ma ottennero almeno una morte
onorevole, e la soddisfazione di una giusta vendetta<a class="tag" id="tag152" href="#note152">[152]</a>.
</p>

<p>
La militar disciplina, che regnava nei campi di Probo,
era meno crudele di quella di Aureliano, ma non men
rigida ed esatta. Il secondo puniva le irregolarità dei
soldati con inflessibile severità; il primo le preveniva,
occupando le legioni in continue ed utili fatiche. Quando
Probo comandava nell'Egitto, fece molte opere considerabili
per lo splendore e per l'utile di quel ricco
paese. La navigazione del Nilo, così importante a Roma
medesima, fu migliorata; e tempj, ponti, portici e palazzi
furono costruiti dalle mani de' soldati, che servivano
a vicenda come architetti, come ingegneri e come
operai<a class="tag" id="tag153" href="#note153">[153]</a>. Vien riferito di Annibale, che per preservare
le sue truppe dalle pericolose tentazioni dell'ozio,
le avea obbligate a fare vaste piantazioni di ulivi lungo
la costa dell'Affrica<a class="tag" id="tag154" href="#note154">[154]</a>. Per un simil principio, Probo
esercitò le sue legioni a coprire di ricche vigne le colline
della Gallia e della Pannonia, e ci vengono descritti
due considerabili terreni, che furono interamente
lavorati o piantati dalle braccia dei soldati<a class="tag" id="tag155" href="#note155">[155]</a>. Uno di
<span class="pagenum"><a id="Page_85"></a>[85]</span>
questi, conosciuto sotto il nome di Monte Almo, era
situato vicino a Sirmio, paese nativo di Probo, per cui
egli sempre conservò un affetto parziale, e la cui gratitudine
procurò d'assicurarsi, convertendo in terreno lavorabile
un vasto ed insalubre tratto di suol paludoso.
Un esercito così impiegato componeva forse la
più utile e la più coraggiosa porzione dei sudditi Romani.
</p>

<p>
<span class="sidenote">A. D. 282</span>
</p>

<p>
Ma nel proseguimento di un disegno favorito i migliori
degli uomini, soddisfatti della rettitudine delle
loro intenzioni, sono soggetti ad obbliare i limiti della
moderazione; e Probo istesso non consultò abbastanza
la pazienza e la disposizione dei feroci suoi legionari<a class="tag" id="tag156" href="#note156">[156]</a>.
Sembra che solamente una vita piacevole ed oziosa possa
compensare i pericoli della professione militare; ma se
i doveri del soldato sono continuamente aggravati dalle
fatiche dell'agricoltore, egli caderà finalmente sotto l'intollerabil
peso, o lo scuoterà con isdegno. Si pretende
che l'imprudenza di Probo provocasse lo scontento delle
sue truppe. Più attento agl'interessi del Genere Umano
che a quelli dell'esercito, egli manifestò la vana speranza
di presto abolire, collo stabilimento della pace
universale, la necessità delle truppe permanenti e mercenarie<a class="tag" id="tag157" href="#note157">[157]</a>.
Questa poco misurata espressione gli divenne
fatale. In uno dei più caldi giorni di estate,
<span class="pagenum"><a id="Page_86"></a>[86]</span>
mentre egli severamente affrettava l'insalubre lavoro di
seccare le paludi di Sirmio, i soldati, impazienti della fatica,
gettaron via subitamente i loro strumenti, afferraron
l'armi, e proruppero in una furiosa sollevazione.
L'Imperatore, conoscendo il suo pericolo, si rifuggì
in un'alta torre, eretta a fine di osservare il progresso
di quel lavoro<a class="tag" id="tag158" href="#note158">[158]</a>. Fu la torre in un momento forzata,
e mille spade in un punto immerse furono in seno all'infelice
Probo. Appena saziato, cessò il furor delle
truppe. Deplorarono allora la funesta loro temerità,
obbliarono la severità dell'Imperatore che avean trucidato,
e si affrettarono a perpetuare con un onorifico
monumento la memoria delle virtù e delle vittorie
di lui<a class="tag" id="tag159" href="#note159">[159]</a>.
</p>

<p>
Quando ebbero le legioni soddisfatto al loro dolore
e pentimento per la morte di Probo, con unanime consenso
dichiararono Caro Prefetto del Pretorio, come il
più degno del trono imperiale. Ogni circostanza relativa
a questo Principe comparisce d'una varia ed incerta
natura. Ei si gloriava del titolo di cittadino Romano,
ed affettava di paragonare la purità del suo sangue
colla straniera e perfino barbara origine dei precedenti
Imperatori, ma i più curiosi indagatori fra i suoi contemporanei,
ben lungi dall'ammettere questa pretensione,
hanno variamente dedotta l'origine di lui, o quella dei
suoi genitori, dall'Illirico, dalla Gallia o dall'Affrica<a class="tag" id="tag160" href="#note160">[160]</a>.
<span class="pagenum"><a id="Page_87"></a>[87]</span>
Benchè soldato, egli ebbe una culta educazione; e benchè
Senatore, gli fu conferita la prima dignità dell'esercito;
ed in un secolo, in cui le professioni civile e
militare cominciarono ad essere stabilmente separate
l'una dall'altra, esse furono unite nella persona di Caro.
Non ostante la severa giustizia da lui esercitata contro
gli assassini di Probo, al favore e alla stima del
quale egli era altamente obbligato, non potè evitare il
sospetto di esser complice di un misfatto, da cui ricavò
il principale vantaggio. Egli godeva (almeno avanti
il suo innalzamento) la riputazione d'uomo abile e virtuoso<a class="tag" id="tag161" href="#note161">[161]</a>;
ma l'austero suo naturale si cangiò insensibilmente
in fastidioso e crudele, e gl'imperfetti Scrittori
della sua vita non sanno se devono porlo nel numero
dei Tiranni di Roma<a class="tag" id="tag162" href="#note162">[162]</a>. Quando Caro prese la
porpora, era nell'età di circa sessant'anni, ed i due
suoi figli Carino e Numeriano erano ormai giunti alla
virilità<a class="tag" id="tag163" href="#note163">[163]</a>.
</p>

<p>
L'autorità del Senato morì con Probo, nè i soldati
dimostrarono il loro pentimento con quel rispettoso riguardo
<span class="pagenum"><a id="Page_88"></a>[88]</span>
per la potenza civile, che aveano palesato dopo
l'infelice morte di Aureliano. Fu l'elezione di Caro
decisa senza aspettare l'approvazione del Senato; ed il
nuovo Imperatore si contentò di notificare con una
fredda ed altiera lettera, ch'era salito sul trono vacante<a class="tag" id="tag164" href="#note164">[164]</a>.
Una condotta tanto opposta a quella dell'amabile
suo predecessore, non recò alcun favorevol presagio
del nuovo Regno, ed i Romani, privi di potere e
di libertà, usarono del privilegio rimasto loro di mormorare<a class="tag" id="tag165" href="#note165">[165]</a>.
Non si mancò per altro di congratularsi con
lui e di adularlo; e possiam tuttavia leggere con piacere
e disprezzo un'egloga, che fu composta per l'avvenimento
dell'Imperator Caro. Due pastori per evitare
il calore del mezzogiorno si ritirano nella grotta
di Fauno. Sulla scorza d'un ombroso faggio vedono
alcuni freschi caratteri. La rustica Deità avea descritta
in versi profetici la felicità promessa all'Impero sotto
il Regno di sì gran Principe. Fauno saluta l'Eroe, che
ricevendo sulle sue spalle il cadente peso del mondo
Romano, estinguerà le guerre e le fazioni, e farà risorgere
l'innocenza e la tranquillità del secol d'oro<a class="tag" id="tag166" href="#note166">[166]</a>.
</p>

<p>
È più che probabile che queste eleganti inezie non
giungessero mai alle orecchie di un Generale veterano,
che con il consenso delle legioni si preparava ad eseguire
il lungamente sospeso disegno della guerra Persiana.
Avanti la sua partenza per questa remota spedizione,
Caro conferì ai due suoi figli, Carino, e Numeriano,
<span class="pagenum"><a id="Page_89"></a>[89]</span>
il titolo di Cesare, e rivestendo il primo di
una quasi ugual porzione d'imperial potere, ordinò al
giovane Principe di prima sedare alcune perturbazioni
insorte nella Gallia, e di poi stabilire la sua residenza in
Roma, ed assumere il governo delle Province Occidentali<a class="tag" id="tag167" href="#note167">[167]</a>.
Fu la salvezza dell'Illirico assicurata con una
memorabil disfatta dei Sarmati. Sedicimila di quei Barbari
restarono sul campo di battaglia, e montò a ventimila
il numero dei prigionieri. Il vecchio Imperatore,
animato dalla fama e dall'aspetto della vittoria, continuò
la sua marcia di mezzo verno per le campagne
della Tracia e dell'Asia Minore, ed arrivò finalmente
col suo più giovane figliuolo Numeriano ai confini della
Monarchia Persiana. Là accampato sulla cima di un'alta
montagna, mostrò alle truppe l'opulenza ed il lusso dei
nemici che andavano ad assalire.
</p>

<p>
<span class="sidenote">A. D. 283</span>
</p>

<p>
Il successore di Artaserse, Varane o Bahram, benchè
avesse soggiogati i Segesti, una delle più bellicose
nazioni dell'Asia superiore<a class="tag" id="tag168" href="#note168">[168]</a>, fu atterrito dalla venuta
dei Romani, e procurò di arrestarli con un trattato di
pace. I suoi ambasciatori entrarono nel campo verso
il cader del Sole, mentre le truppe si ristoravano con
un pasto frugale. I Persiani manifestarono il loro desiderio
di essere introdotti alla presenza dell'Imperator
Romano. Furono essi finalmente condotti dinanzi ad
un soldato assiso sull'erba. Un pezzo di lardo vieto, e
pochi secchi piselli componean la cena di quello. Un
rozzo manto di porpora era l'unico indizio della sua
dignità. Si fece l'abboccamento collo stesso disprezzo
<span class="pagenum"><a id="Page_90"></a>[90]</span>
della cortigiana eleganza. Caro levandosi un berretto,
che portava per nascondere la sua calvezza, assicurò
gli Ambasciatori, che se il loro Sovrano non avesse
riconosciuta la superiorità di Roma, egli avrebbe subitamente
ridotta la Persia così nuda di alberi, come
era la testa sua di capelli<a class="tag" id="tag169" href="#note169">[169]</a>. Malgrado le tracce di
una studiata ostentazione possiamo da questa scena conoscere
i costumi di Caro, e la severa semplicità, che
i marziali successori di Gallieno aveano già ristabilita
nei campi Romani. I ministri del gran Re tremarono
e si ritirarono.
</p>

<p>
Non furono senza effetto le minacce di Caro. Egli
devastò la Mesopotamia, tagliò a pezzi tutto quello,
che si oppose al suo passaggio, s'impadronì delle grandi
Città di Seleucia e di Tesifonte (che sembra essersi
rese senza resistenza) e portò le armi sue vittoriose
di là dal Tigri<a class="tag" id="tag170" href="#note170">[170]</a>. Egli avea preso il favorevol momento
per una invasione. I Consigli Persiani erano divisi
dalle fazioni domestiche, e la maggior parte delle
lor forze era ritenuta sulle frontiere dell'India. Roma
e l'Oriente ricevean con trasporto le nuove di vantaggi
così rilevanti. L'adulazione e la speranza dipingevano
coi più vivi colori la caduta della Persia,<a class="tag" id="tag171" href="#note171">[171]</a> la conquista
dell'Arabia, la soggezione dell'Egitto, ed una durevole
<span class="pagenum"><a id="Page_91"></a>[91]</span>
sicurezza dalle incursioni degli Sciti. Ma il Regno
di Caro era destinato a dimostrare la vanità delle predizioni.
Queste appena pubblicate, furono deluse dalla
morte di lui; avvenimento accompagnato da tali ambigue
circostanze, che non può riferirsi meglio che con
una lettera del Segretario di esso al Prefetto della
Città. «Caro (dic'egli), nostro dilettissimo Imperatore,
era dalla malattia confinato nel letto, quando
scoppiò sul campo una furiosa tempesta. Le tenebre,
che coprivano il cielo, erano così dense, che
ne impedivano il vederci l'un l'altro, ed i continui
lampi dei fulmini ci toglievano la cognizione di tutto
ciò che seguiva nella general confusione. Immediatamente
dopo un violentissimo scoppio di tuono, udimmo
un grido improvviso ch'era morto l'Imperatore;
e subito videsi che i suoi Cortigiani aveano
in un trasporto di dolore messo fuoco alla tenda
Reale; circostanza per cui si disse che Caro fu ucciso
dal fulmine. Ma per quanto possiamo investigar
la verità, la sua morte fu il naturale effetto
della sua malattia<a class="tag" id="tag172" href="#note172">[172]</a>.»
</p>

<p>
La vacanza del trono non produsse sconcerto veruno.
L'ambizione dei Generali fu repressa dai loro vicendevoli
timori, ed il giovane Numeriano, ed il suo
fratello assente, Carino, furono di comun consenso riconosciuti
Imperatori di Roma. Il Pubblico sperava
che il successore di Caro seguitasse le vestigia del padre,
e senza lasciar che i Persiani si riavessero dalla
loro costernazione, entrasse colla spada alla mano nei
<span class="pagenum"><a id="Page_92"></a>[92]</span>
palazzi di Susa e di Ecbatana<a class="tag" id="tag173" href="#note173">[173]</a>. Ma le legioni, benchè
numerose e disciplinate, furono atterrite dalla più
vile superstizione. Non ostanti tutti gli artifizi posti in
uso per nascondere qual fosse stata la morte dell'ultimo
Imperatore, fu impossibile di distruggere l'opinione
della moltitudine, ed è insuperabile la forza della
opinione. I luoghi o le persone colpite dal fulmine
erano riguardate dagli antichi con religioso orrore, come
singolarmente consacrate all'ira del cielo<a class="tag" id="tag174" href="#note174">[174]</a>. Fu
allora rammentato un oracolo, che indicava il fiume
Tigri, come il confine fatale delle armi Romane. Le
truppe, atterrite dal destino di Caro e dal lor proprio
pericolo, altamente gridarono al giovane Numeriano,
che ubbidisse al voler degli Dei, e le conducesse fuori
di quell'infausto teatro di guerra. Non seppe il debole
Imperatore vincere l'ostinato lor pregiudizio, ed i Persiani
videro con stupore l'improvvisa ritirata di un
vittorioso nemico<a class="tag" id="tag175" href="#note175">[175]</a>.
</p>

<p>
<span class="sidenote">A. D. 284</span>
</p>

<p>
La nuova della misteriosa morte dell'ultimo Imperatore
fu presto portata dalle frontiere della Persia a
Roma; ed il Senato non meno che le Province si congratularono
co' figliuoli di Caro del loro avvenimento
al trono. Mancava per altro a questi giovani fortunati
quella nota superiorità o di nascita o di merito, che
sola può render facile il possesso di un trono, come
se fosse naturale. Nati ed educati in condizione privata,
furono per l'elezione del padre innalzati in un
<span class="pagenum"><a id="Page_93"></a>[93]</span>
momento alla dignità di Principi; e la morte di lui,
seguita quasi sedici mesi dopo, lasciò ad essi l'inaspettata
eredità di un vasto Impero. Si richiedeva una
virtù e prudenza non ordinaria per sostener con moderazione
questo rapido innalzamento; e Carino, il maggiore
de' fratelli, era più che all'ordinario privo di queste
due qualità. Aveva egli nella guerra della Gallia
mostrato qualche grado di valor personale<a class="tag" id="tag176" href="#note176">[176]</a>, ma dal
momento del suo arrivo in Roma si abbandonò al lusso
della Capitale, ed all'abuso della sua fortuna. Egli era
effemminato e ad un tempo crudele; dedito al piacere,
ma privo di buon gusto; e benchè vano all'estremo,
non curante della pubblica stima. Nel corso di pochi
mesi successivamente sposò o ripudiò nove mogli, molto
delle quali lasciò gravide; e nonostante questa incostanza,
autorizzata dalle leggi, trovò tempo di soddisfare
tanti irregolari appetiti, che disonorò se stesso e
le più nobili famiglie di Roma. Egli riguardava con
odio implacabile tutti coloro, che potean rammentarsi
l'antica sua oscurità, o censurare la sua presente condotta.
Condannò all'esilio o alla morte gli amici ed
i consiglieri, che il padre gli avea posti attorno per
guidare l'inesperta sua giovinezza; e perseguitò colla
più vile vendetta i suoi condiscepoli e compagni, che
non aveano abbastanza rispettata la nascosta maestà
dell'Imperatore. Coi Senatori, Carino affettava un superbo
e regio contegno, frequentemente dichiarando che
aveva idea di distribuire i loro beni alla plebaglia di
Roma. Dalla feccia della medesima scelse i suoi favoriti,
e fino i suoi ministri. Il palazzo e la tavola stessa
<span class="pagenum"><a id="Page_94"></a>[94]</span>
Imperiale era piena di musici, di ballerini, di donne
prostituite, e di tutto il vario corteggio del vizio e della
follìa. Ad uno dei suoi Portieri<a class="tag" id="tag177" href="#note177">[177]</a> affidò il governo
della Città. Al Prefetto del Pretorio, da lui messo a
morte, Carino sostituì uno de' ministri de' suoi più
vili piaceri. Un altro, che possedeva l'istesso, o ancora
un più infame diritto al favore di lui, fu rivestito
del Consolato. Un Segretario di confidenza, che avea
acquistata la rara abilità di contraffare lo scritto, liberò
l'indolente Imperatore, col consenso di lui, dal
molesto dovere di segnare il suo nome.
</p>

<p>
Quando l'Imperator Caro cominciò la guerra di Persia,
fu indotto da motivi di affetto, non meno che di
politica, ad assicurare la sorte della sua famiglia, lasciando
nelle mani del suo maggior figliuolo le armate
e le Province dell'Occidente. La notizia, ch'egli ricevè
ben tosto della condotta di Carino, lo ricolmò di vergogna
e di dolore; nè avea egli celata la sua risoluzione
di soddisfare la Repubblica con un severo atto
di giustizia, o di adottare in luogo di un indegno figliuolo,
il valoroso e virtuoso Costanzo, ch'era allora
Governatore della Dalmazia. Ma l'innalzamento di questo
fu per un tempo differito, ed appena che la morte
di un Padre ebbe liberato Carino dal freno del timore
o del rispetto, egli mostrò ai Romani le stravaganze
di Elagabalo, accompagnate dalla crudeltà di Domiziano<a class="tag" id="tag178" href="#note178">[178]</a>.
</p>

<p>
<span class="pagenum"><a id="Page_95"></a>[95]</span>
Il solo merito del Regno di Carino, che la storia
possa ricordare, e la poesia celebrare, fu l'insolito
splendore, col quale in nome suo e del fratello egli
festeggiò i giuochi Romani del teatro, del circo e dell'anfiteatro.
Più di venti anni dopo, quando i cortigiani
di Diocleziano rappresentavano al loro frugal Sovrano
lo splendore e la popolarità del magnifico suo predecessore,
egli confessò, che il regno di Carino era veramente
stato un regno di piacere<a class="tag" id="tag179" href="#note179">[179]</a>. Ma il Popolo
Romano godeva con sorpresa e con trasporto di questa
vana prodigalità, che la prudenza di Diocleziano
poteva giustamente disprezzare. I più vecchi cittadini,
rammentandosi gli spettacoli dei tempi andati, la pompa
trionfale di Probo o di Aureliano, ed i giuochi secolari
dell'Imperatore Filippo, confessavano che tutti erano
oscurati dalla superiore magnificenza di Carino<a class="tag" id="tag180" href="#note180">[180]</a>.
</p>

<p>
Gli spettacoli pertanto di Carino non possono esser
meglio illustrati che coll'osservazione di alcune particolarità,
che la storia si è degnata di riferire, concernenti
quelli dei suoi predecessori. Se ci limitiamo solamente
alla caccia delle fiere, benchè criticar si possa
la vanità dell'idea o la crudeltà dell'esecuzione, siamo
costretti a confessare, che nè avanti nè dopo il tempo
dei Romani tant'arte o spesa non è mai stata profusa
pe' divertimenti del popolo<a class="tag" id="tag181" href="#note181">[181]</a>. D'ordine di Probo fu
<span class="pagenum"><a id="Page_96"></a>[96]</span>
trapiantata nel mezzo del circo una considerabil quantità
di grand'alberi, svelti dalle radici. Fu questa spaziosa
e ombrosa foresta immediatamente ripiena di mille
struzzi, di mille cervi, di mille daini e di mille cignali;
e tutta questa varietà di selvaggiume fu abbandonata
allo sfrenato impeto della moltitudine. La tragedia del
giorno susseguente consistè nella strage di cento leoni,
di cento leonesse, di dugento leopardi e di trecento
orsi<a class="tag" id="tag182" href="#note182">[182]</a>. Gli animali raccolti e preparati dal più giovane
Gordiano pel suo trionfo, e che il suo successore fece
vedere nei giuochi secolari, erano meno ragguardevoli
pel loro numero, che per la loro singolarità. Venti zebre
mostrarono le loro eleganti forme e le belle liste
del lor mantello agli occhi del Popolo Romano<a class="tag" id="tag183" href="#note183">[183]</a>. Dieci
alci ed altrettante giraffe, i più alti e i più mansueti
animali, ch'errino per le pianure della Sarmazia e dell'Etiopia,
fecero un bel contrasto con trenta jene affricane,
e dieci tigri dell'India, le più implacabili belve
della Zona torrida. Nel rinoceronte, nell'ippopotamo del
Nilo<a class="tag" id="tag184" href="#note184">[184]</a> ed in una maestosa truppa di trentadue elefanti<a class="tag" id="tag185" href="#note185">[185]</a>
si ammirò l'innocente forza, di cui la natura
<span class="pagenum"><a id="Page_97"></a>[97]</span>
ha dotato i più grandi tra i quadrupedi. Mentre la
plebe guardava con attonita maraviglia quella splendida
mostra, il naturalista potea invero osservare la figura
e la proprietà di tante specie diverse, trasportate
da ogni parte dell'antico mondo nell'anfiteatro di Roma.
Ma questo accidental benefizio, che la scienza ricavar
potea dalla follìa, non è certamente bastante a
giustificare un così smoderato abuso delle pubbliche
ricchezze. Si trova per altro un solo esempio nella prima
guerra Punica, in cui il Senato combinò saggiamente
questo divertimento della moltitudine coll'interesse
dello Stato. Un numero considerabile di elefanti
fu preso nella disfatta dell'armata Cartaginese, e condotto
per uso del circo da pochi schiavi armati soltanto
di dardi spuntati<a class="tag" id="tag186" href="#note186">[186]</a>. Servì quest'utile spettacolo
ad imprimere nell'animo del soldato Romano un giusto
disprezzo per quegli enormi animali, ed egli più non
ne paventò l'incontro nelle battaglie.
</p>

<p>
La caccia o la mostra delle fiere era regolata con
una magnificenza conveniente ad un popolo, che s'intitolava
padrone del mondo; ed era l'edifizio, destinato
a questo divertimento, una prova non meno evidente
della romana grandezza. La posterità ammira e lungamente
ammirerà i magnifici avanzi dell'anfiteatro di Tito,
che tanto bene meritò il titolo di Colossale<a class="tag" id="tag187" href="#note187">[187]</a>. Era
questo un edifizio di figura ellittica, lungo cinquecentosessantaquattro
piedi, e largo quattrocentosessantasette,
fabbricato sopra ottanta archi, e che si ergeva con
quattro successivi ordini di architettura all'altezza di
<span class="pagenum"><a id="Page_98"></a>[98]</span>
centoquaranta piedi<a class="tag" id="tag188" href="#note188">[188]</a>. Questo edificio era al di fuori
incrostato di marmo, e adorno di statue. Il recinto di
quella vasta concavità era ripieno e circondato da sessanta
o ottanta ordini di sedili parimente di marmo coperti
di cuscini, e capaci di contenere comodamente
più di ottantamila spettatori<a class="tag" id="tag189" href="#note189">[189]</a>. Da sessantaquattro <i>vomitatorj</i>
(giacchè con questo adattato vocabolo erano
distinte le porte) usciva l'immensa moltitudine; e gli
ingressi, i corridori, e le scale erano con tal disegno
disposte, che qualunque persona dell'ordine o Senatorio
o Equestre o Plebeo, giungeva al suo destinato
luogo senza disturbo o confusione<a class="tag" id="tag190" href="#note190">[190]</a>. Niente era stato
omesso di ciò che in qualche modo potesse servire al
comodo, ed al piacere degli spettatori. Li difendea dal
Sole e dall'acqua un'ampia tenda, che si tirava, richiedendolo
il bisogno, sopra i loro capi. Veniva continuamente
rinfrescata l'aria dai getti delle fontane, e profusamente
impregnata del grato odore di aromati. Nel
centro dell'edifizio, <i>l'arena</i>, o il teatro, era coperto
della più fina sabbia, e prendea successivamente le più
diverse forme. Ora poteva sorgere dalla terra come il
<span class="pagenum"><a id="Page_99"></a>[99]</span>
giardino dell'Esperidi, e dopo era rotto in rupi e caverne
simili a quelle della Tracia. I sotterranei canali
conducevano una quantità inesauribile di acqua; e quel
che un momento avanti sembrava un piano ben livellato,
poteva improvvisamente cangiarsi in un vasto lago
coperto di armate navi, e ripieno dei mostri dell'Oceano<a class="tag" id="tag191" href="#note191">[191]</a>.
Nella decorazione di queste scene gl'Imperatori
Romani facevano pompa delle loro ricchezze e
della lor liberalità, e noi leggiamo che in diverse occasioni
tutti gli ornamenti dell'anfiteatro erano o di
argento o di oro o di ambra<a class="tag" id="tag192" href="#note192">[192]</a>. Il poeta, che descrive
i giuochi di Carino, sotto il carattere di un pastore
tratto alla Capitale dalla fama della loro magnificenza,
afferma che le reti destinate, come per difesa, contro
le fiere, erano di filo d'oro; che i portici erano dorati;
e che il <i>balteo</i> o cerchio, che divideva i diversi ordini
degli spettatori gli uni dagli altri, era adornato
con un prezioso mosaico di bellissime pietre<a class="tag" id="tag193" href="#note193">[193]</a>.
</p>

<p>
<span class="sidenote">A. D. 284</span>
</p>

<p>
In mezzo a questa splendida pompa l'Imperatore
Carino, sicuro della sua fortuna, godeva delle acclamazioni
del popolo, dell'adulazione dei cortigiani e dei
canti dei poeti, che in mancanza di un merito più essenziale,
eran ridotti a celebrare le grazie divine della
persona di lui<a class="tag" id="tag194" href="#note194">[194]</a>. Nell'ora stessa, ma in distanza di
<span class="pagenum"><a id="Page_100"></a>[100]</span>
novecento miglia da Roma, il suo fratello rendeva lo
spirito; ed una subita rivoluzione facea passare nelle mani
di uno straniero lo scettro della famiglia di Caro<a class="tag" id="tag195" href="#note195">[195]</a>.
</p>

<p>
I Figli di Caro non si videro mai fra loro dopo la
morte del padre. Le disposizioni, ch'esigeva la loro
nuova posizione, erano probabilmente differite fino al
ritorno del minor fratello a Roma, dov'era destinato
un trionfo ai giovani Imperatori pel glorioso esito della
guerra Persiana<a class="tag" id="tag196" href="#note196">[196]</a>. È incerto se avessero idea di divider
tra loro il governo, o le province dell'Impero;
ma è molto inverisimile che la loro unione dovesse
lungamente durare. La gelosia della sovranità sarebbe
stata infiammata dalla diversità dei caratteri. Carino era
indegno di vivere anche nei tempi più corrotti; Numeriano
meritava di regnare in un secolo più felice. Le
affabili sue maniere e le sue mansuete virtù gli procacciarono,
appena furono conosciute, il rispetto e gli
affetti del Pubblico. Egli possedeva le belle doti di poeta
e di oratore, che illustrano e adornano la più umile
o la più elevata condizione. La sua eloquenza, benchè
applaudita dal Senato, era formata più sul modello dei
moderni declamatori, che su quello di Cicerone; ma
in un secolo molto lontano dall'esser privo del merito
poetico, egli ne disputò la palma coi più celebri suoi
contemporanei, e rimase tuttavia amico dei suoi rivali;
<span class="pagenum"><a id="Page_101"></a>[101]</span>
circostanza che dimostra o la bontà del suo cuore,
o la superiorità del suo ingegno.<a class="tag" id="tag197" href="#note197">[197]</a> Ma erano i talenti
di Numeriano di un genere più contemplativo che
attivo, quando l'innalzamento del padre lo estrasse a
forza dall'ombra del suo ritiro; nè il suo carattere,
nè i suoi studi lo avean renduto atto a comandare gli
eserciti. La sua complessione fu rovinata dalle fatiche
della guerra Persiana; ed egli avea contratto pel calore
del clima<a class="tag" id="tag198" href="#note198">[198]</a> una debolezza tale negli occhi, che fu
costretto, nel corso di una lunga ritirata, a confinarsi
nella solitudine; e nell'oscurità di una tenda o di una
lettiga. L'amministrazione di tutti gli affari e militari
e civili fu conferita ad Arrio Apro, Prefetto del Pretorio,
che alla potenza dell'importante sua carica univa
l'onore di esser suocero di Numeriano. Era strettamente
guardato il padiglione Imperiale dai suoi più
fedeli aderenti, e per molti giorni Apro diede all'armata
i supposti ordini dell'invisibile Sovrano<a class="tag" id="tag199" href="#note199">[199]</a>.
</p>

<p>
<span class="sidenote">A. D. 284</span>
</p>

<p>
Non erano scorsi ancora otto mesi dalla morte di
Caro, quando l'esercito Romano, ritornando a lunghe
giornate dalle rive del Tigri, arrivò a quelle del Bosforo
Tracio. Le legioni fecero alto a Calcedonia nell'Asia,
mentre la Corte passava sopra Eraclea sulla
costa Europea della Propontide<a class="tag" id="tag200" href="#note200">[200]</a>. Ma si sparse improvvisamente
<span class="pagenum"><a id="Page_102"></a>[102]</span>
nel campo, prima con segreti bisbigli e
finalmente con alti clamori, la voce della morte dell'Imperatore,
e della presunzione del suo ambizioso
ministro, ch'esercitava tuttavia il potere sovrano in nome
di un principe estinto. Non potè l'impazienza dei
soldati sopportare più lungamente uno stato d'incertezza.
Con insolente curiosità entrarono a forza nella
Tenda Imperiale, e vi ritrovarono soltanto il cadavere
di Numeriano<a class="tag" id="tag201" href="#note201">[201]</a>. La continua decadenza della salute
di lui avrebbe potuto indurli a crederne naturale la
morte; ma l'averla celata fu riguardato come una prova
di delitto, e le provvisioni, prese da Apro per assicurare
la propria elezione, divennero la cagione immediata
della sua rovina. Pure, nel trasporto ancora della
lor rabbia e del loro dolore, tennero le truppe una regolare
condotta, che prova quanto sodamente era stata
ristabilita la disciplina dei guerrieri successori di Gallieno.
Fu intimata una generale assemblea dell'esercito
da tenersi in Calcedonia, dove Apro fu condotto tra
i ceppi come prigioniero e delinquente. Fu eretto in
mezzo al campo un vuoto tribunale, ed i Generali ed
i Tribuni tennero un gran consiglio di guerra. Essi annunziarono
ben presto alla moltitudine, che la scelta
loro era caduta sopra Diocleziano, comandante delle
guardie domestiche, o sia del corpo, come il soggetto
più capace di vendicare il loro amato Imperatore, e di
succedergli. Dipendeva la futura sorte del Candidato
<span class="pagenum"><a id="Page_103"></a>[103]</span>
dal caso, o dalla condotta di quel momento. Conoscendo
Diocleziano che il grado, ch'egli avea occupato, lo esponeva
a qualche sospetto, montò sul tribunale, ed alzando
gli occhi al Sole, fece una solenne protesta sulla propria
innocenza dinanzi a quel Nume, che tutto vede<a class="tag" id="tag202" href="#note202">[202]</a>.
Prendendo di poi i modi di Sovrano o di Giudice, comandò
che Apro, incatenato, fosse condotto a piè del
tribunale. «Costui (diss'egli) è l'assassino di Numeriano»;
e senza dargli tempo di entrare in una pericolosa
giustificazione, snudò il ferro, e l'immerse in
seno all'infelice Prefetto. Un'accusa sostenuta da una
prova così decisiva, fu ammessa senza contraddizione,
e le legioni riconobbero con ripetute acclamazioni la
giustizia e l'autorità dell'Imperator Diocleziano<a class="tag" id="tag203" href="#note203">[203]</a>.
</p>

<p>
Prima di entrare nel memorabil regno di questo Principe,
sarà conveniente cosa il punire e tor di mezzo
l'indegno fratello di Numeriano. Carino aveva armi e
ricchezze bastanti a sostenere il suo legittimo diritto
all'Impero. Ma i suoi vizi personali preponderavano
tutti i vantaggi della nascita e dell'attual situazione. I
più fedeli ministri del padre disprezzavano l'incapacità,
e paventavano la crudele arroganza del figliuolo.
Eran gli affetti del popolo impegnati in favore del rivale,
ed il Senato istesso inclinava a preferire un usurpatore
a un tiranno. Gli artifizi di Diocleziano infiammarono
la generale scontentezza, e fu il verno consumato
in segreti intrighi, ed in aperti preparativi per
una guerra civile. S'incontrarono a primavera le forze
<span class="pagenum"><a id="Page_104"></a>[104]</span>
dell'Oriente e dell'Occidente nelle pianure di Margo,
piccola città della Mesia, nelle vicinanze del Danubio<a class="tag" id="tag204" href="#note204">[204]</a>.
Le truppe tornate così recentemente dalla guerra
Persiana, aveano acquistata la loro gloria a spese della
loro salute e del lor numero, nè erano esse in istato
di contrastare con l'inesausto vigore delle legioni Europee.
Furono rotte le loro file, e per un momento
Diocleziano disperò della porpora e della vita. Ma perdè
Carino in un punto, per l'infedeltà de' suoi uffiziali,
il vantaggio riportato dal valore de' suoi soldati.
Un Tribuno, di cui egli avea sedotta la moglie, prese
l'opportunità di vendicarsi, e con un colpo solo spense
la discordia civile col sangue dell'adultero<a class="tag" id="tag205" href="#note205">[205]</a>.
</p>
</div>

<div class="chapter">
<p>
<span class="pagenum"><a id="Page_105"></a>[105]</span>
</p>

<h2>
CAPITOLO XIII.
</h2>

<div class="blockquote">
<p>
<i>Regno di Diocleziano e dei suoi tre colleghi, Massimiano,
Galerio e Costanzo. Ristabilimento generale
dell'ordine e della tranquillità. Guerra Persiana; vittoria
e trionfo. Nuova forma di governo. Rinunzia e
ritiro di Diocleziano e di Massimiano.</i>
</p>
</div>

<p>
Come fu il regno di Diocleziano più illustre di
quello di qualunque suo predecessore, così fu la sua
nascita più vile e più oscura. L'efficace ragione del
merito e della forza avea spesso superate le immaginarie
prerogative della nobiltà; ma si era tuttavia mantenuta
una distinta linea di separazione tra i liberi e
tra gli schiavi. I genitori di Diocleziano erano stati
schiavi nella casa di Anulino Senatore Romano; e Diocleziano
medesimo non aveva altro nome che quello
derivatogli da una piccola città della Dalmazia, donde
sua madre traeva l'origine<a class="tag" id="tag206" href="#note206">[206]</a>. È per altro probabile
che il padre di lui ottenesse la libertà della famiglia,
e che egli presto acquistasse l'uffizio di scrivano, esercitato
comunemente da quelli della sua condizione<a class="tag" id="tag207" href="#note207">[207]</a>. I
<span class="pagenum"><a id="Page_106"></a>[106]</span>
favorevoli oracoli, o piuttosto la consapevolezza di un
eminente merito, spinsero l'ambizioso suo figliuolo a
seguitare la professione delle armi e le speranze della
fortuna; e sarebbe cosa estremamente curiosa l'osservare
la serie degli artifizi e degli accidenti, che lo condussero
finalmente all'adempimento di quegli oracoli,
ed a mostrare al mondo il suo merito. Fu Diocleziano
successivamente promosso al governo della Mesia; alla
dignità di Console, ed all'importante comando delle
guardie del palazzo. Egli fece conoscere i suoi talenti
nella guerra Persiana; e dopo la morte di Numeriano,
lo schiavo fu, per confessione e giudizio de' suoi rivali,
dichiarato il più degno del trono Imperiale. La
malizia di un religioso zelo, mentre taccia la selvaggia
ferocia del suo collega Massimiano, ha affettato di
gettare sospetti sul personal coraggio dell'Imperator
Diocleziano<a class="tag" id="tag208" href="#note208">[208]</a>. Non è però facile il persuaderci della
codardia di un soldato di fortuna, che si conciliò e conservò
la stima delle legioni, ed il favore di tanti Principi
bellicosi. Contuttociò la calunnia è sagace abbastanza
per iscoprire, ed attaccare la parte più debole.
Il valore di Diocleziano si trovò sempre proporzionato
al suo dovere o alle circostanze; ma non sembra che
egli avesse il prode, e generoso spirito di un Eroe,
che avido di pericoli e di gloria sdegna l'artifizio, e
arditamente pretende di assoggettarsi gli uguali. Erano
i suoi talenti più utili che illustri; una mente vigorosa
e perfezionata dall'esperienza e dallo studio degli uomini;
destrezza ed applicazione negli affari; una giudiziosa
<span class="pagenum"><a id="Page_107"></a>[107]</span>
mescolanza di liberalità e di economia, di dolcezza
e di rigore; una profonda dissimulazione sotto
la maschera di militar franchezza; costanza nel seguitare
i suoi disegni; flessibilità nel variarne i mezzi; e
sopra tutto la grand'arte di sottomettere le sue passioni,
e quelle ancora degli altri, all'interesse della propria
ambizione, e di colorire l'ambizione istessa coi
più speciosi pretesti della giustizia e del pubblico bene.
Può Diocleziano, al pari di Augusto, considerarsi come
il fondatore di un nuovo Impero. Simile al figliuolo
adottivo di Cesare, egli si distinse, più come politico
che come guerriero; nè mai questi due Principi impiegarono
la forza, dovunque poterono ottenere l'intento
colla politica.
</p>

<p>
La vittoria di Diocleziano fu riguardevole per la sua
singolare dolcezza. Un popolo avvezzo ad applaudire
alla clemenza del vincitore, quando i soliti castighi di
morte, di esilio, e di confiscazione venivano inflitti con
qualche grado di moderatezza e di equità, vide col più
gradito stupore una guerra civile, le cui fiamme rimasero
estinte nel campo della battaglia. Diocleziano ammise
alla sua confidenza Aristobolo, principal ministro
della famiglia di Caro, rispettò le vite, i beni, e
le dignità dei suoi nemici, e conservò pur anche nei
loro respettivi posti la maggior parte delle creature di
Carino<a class="tag" id="tag209" href="#note209">[209]</a>. Non è improbabile che motivi di prudenza
avvalorassero l'umanità dell'artificioso Dalmatino; molte
di quelle creature aveano comprato il favore di lui
<span class="pagenum"><a id="Page_108"></a>[108]</span>
con segreti tradimenti, e nell'altre egli pregiò la grata
lor fedeltà per un infelice Sovrano. Il giudizioso discernimento
di Aureliano, di Probo, e di Caro avea
collocati nei vari dipartimenti dello Stato e dell'esercito
Uffiziali di un merito riconosciuto, l'allontanamento
dei quali avrebbe nociuto al pubblico servigio, senza
giovare all'interesse del successore. Tal condotta, per
altro, presentava al Mondo Romano la più bella apparenza
del nuovo Regno e l'Imperatore affettò di
confermare questa favorevole prevenzione, dichiarandosi
che tra tutte le virtù dei suoi predecessori, l'umana
filosofia di Marco Antonino era quella che egli
più ambiva d'imitare<a class="tag" id="tag210" href="#note210">[210]</a>.
</p>

<p>
La prima azione considerabile del suo Regno sembrò
una prova evidente della sua sincerità e moderazione.
Ad esempio di Marco si scelse un Collega nella
persona di Massimiano, a cui conferì prima il titolo
di Cesare, e di poi quello di Augusto<a class="tag" id="tag211" href="#note211">[211]</a>. Ma i motivi
della sua condotta, egualmente che quelli della sua scelta,
erano ben diversi da quelli del suo ammirato predecessore.
Accordando ad un giovane dissoluto gli onori
della porpora, avea Marco Antonino soddisfatto a
un debito di privata gratitudine, a spese veramente
della pubblica felicità. Diocleziano, associando in un
tempo di pubblico pericolo alle fatiche del governo un
<span class="pagenum"><a id="Page_109"></a>[109]</span>
amico ed un compagno nell'armi, provvide alla difesa
dell'Oriente e dell'Occidente. Massimiano era nato agricoltore,
e come Aureliano, nel territorio di Sirmio.
Incolto era nelle lettere<a class="tag" id="tag212" href="#note212">[212]</a>, e sprezzatore delle leggi;
e la rozzezza del suo aspetto o dei suoi modi scopriva
nel più alto stato di fortuna la bassezza della sua estrazione.
Era la guerra la sola arte da lui professata.
In un lungo corso di servigio militare egli si era segnalato
sopra ogni frontiera dell'Impero; e benchè fossero
i suoi talenti guerrieri più propri per l'ubbidienza
che pel comando; e benchè forse mai non acquistasse
l'abilità di un Generale sperimentato, fu però capace
col valore, colla costanza, e coll'esperienza di eseguire
le più difficili imprese. Nè meno utili furono i vizi di
Massimiano al suo benefattore. Insensibile alla pietà, e
senza timore delle conseguenze, egli era il pronto strumento
di ogni atto di crudeltà, che la politica di quel
Principe artificioso poteva suggerire e discolparsene insieme.
Appena che si era offerto alla prudenza o alla
vendetta un sanguinoso sacrifizio, Diocleziano coll'opportuna
sua intercessione salvava il piccolo resto, che
non avea mai disegnato di punire, riprendeva dolcemente
la severità del suo austero collega, e godeva del
paragone di un secolo d'oro con un secol di ferro, che
veniva generalmente applicato alle loro opposte massime
di governo. Non ostante la differenza dei loro caratteri,
<span class="pagenum"><a id="Page_110"></a>[110]</span>
conservarono i due Imperatori sul trono quell'amicizia
da loro già contratta in una condizione privata.
Il superbo e turbolento spirito di Massimiano,
tanto fatale dipoi a lui stesso ed alla pubblica pace,
era avvezzo a rispettare il genio di Diocleziano, e riconosceva
la superiorità della ragione sulla brutale violenza<a class="tag" id="tag213" href="#note213">[213]</a>.
Per un motivo o di orgoglio o di superstizione,
i due Imperatori presero i titoli, uno di Giovio
e l'altro di Erculio. Mentre il moto del Mondo (tale
era il linguaggio de' lor venali oratori) era regolato
dalla sapienza di Giove che tutto vede, l'invincibil
braccio di Ercole purgava la terra dai tiranni e dai
mostri<a class="tag" id="tag214" href="#note214">[214]</a>.
</p>

<p>
Ma l'onnipotenza di Giovio e di Erculio era incapace
di sostenere il peso del pubblico governo. La prudenza
di Diocleziano conobbe, che l'Impero, assalito
per ogni parte dai Barbari, richiedeva in ogni parte la
presenza di un grande esercito e di un Imperatore.
Con questa mira si risolvè di dividere un'altra volta
il suo pesante potere, e di conferire a due Generali
di merito riconosciuto una egual parte della Sovrana
autorità, col titolo inferiore di Cesari<a class="tag" id="tag215" href="#note215">[215]</a>. Galerio, soprannominato
Armentario dall'originaria sua professione
<span class="pagenum"><a id="Page_111"></a>[111]</span>
di pastore, e Costanzo, che dalla pallidezza del suo
colore ebbe il soprannome di Cloro<a class="tag" id="tag216" href="#note216">[216]</a>, furono i due
soggetti rivestiti degli onori secondi della porpora Imperiale.
Descrivendo la patria, l'estrazione ed i costumi
di Erculio, abbiam già descritti quelli di Galerio,
che spesso fu non impropriamente chiamato il giovane
Massimiano, benchè da molti tratti e di virtù e di abilità
sembri, che egli avesse una manifesta superiorità
sul meno giovane. Era la nascita di Costanzo meno oscura
di quella dei suoi Colleghi. Eutropio suo padre
era uno dei più considerabili nobili della Dardania, e
la sua madre era nipote dell'Imperator Claudio<a class="tag" id="tag217" href="#note217">[217]</a>.
Benchè avesse Costanzo passata la sua gioventù nelle
armi, era di carattere dolce ed amabile, e la voce popolare
lo avea da lungo tempo riconosciuto degno del
posto, a cui venne finalmente innalzato. Per rinforzare
i legami della politica unione con quelli della domestica,
ciascuno degli Imperatori prese il carattere di
Padre per uno dei Cesari, Diocleziano per Galerio, e
Massimiano per Costanzo, e ciascuno, obbligandoli a
repudiare le prime lor mogli, fece sposar la propria
figliuola al suo figliuolo adottivo<a class="tag" id="tag218" href="#note218">[218]</a>. Questi quattro
Principi si diviser tra loro la vasta estensione dell'Impero
<span class="pagenum"><a id="Page_112"></a>[112]</span>
Romano. La difesa della Gallia, della Spagna<a class="tag" id="tag219" href="#note219">[219]</a>
e della Britannia fu affidata a Costanzo; e Galerio fu
posto sulle rive del Danubio, a difesa delle Province
Illiriche. L'Italia e l'Affrica si considerarono come dipartimento
di Massimiano: e Diocleziano si riserbò per
sua particolar porzione la Tracia, l'Egitto e le ricche
contrade dell'Asia. Era sovrano ognuno nella sua giurisdizione;
ma la loro autorità riunita si estendeva sopra
tutta la Monarchia; ed era ciascun di essi pronto
ad assistere i suoi Colleghi coi consigli o colla presenza.
I Cesari nel sublime lor posto, rispettavano la
Maestà degl'Imperatori, ed i tre più giovani Principi
invariabilmente riconobbero colla loro gratitudine ed
ubbidienza il comun padre delle loro fortune. La sospettosa
gelosia della potenza non trovò luogo fra loro,
e la singolar felicità della loro unione è stata paragonata
ad un coro di musici, la cui armonia era regolata
e conservata dall'abil mano del primo Artista<a class="tag" id="tag220" href="#note220">[220]</a>.
</p>

<p>
Questo importante progetto non fu posto in esecuzione
se non sei anni in circa dopo l'associazione di
Massimiano, e non era stato quell'intervallo di tempo
mancante di memorabili avvenimenti. Ma noi abbiamo
preferito, in grazia della chiarezza, di prima descrivere
la perfetta forma del governo di Diocleziano, e
dopo di riferire le azioni del suo Regno, seguitando
piuttosto il naturale ordine degli eventi, che le date
di una incertissima cronologia.
</p>

<p>
<span class="pagenum"><a id="Page_113"></a>[113]</span>
La prima impresa di Massimiano, benchè sia brevemente
riferita dai nostri imperfetti Scrittori, merita
per la sua singolarità di esser rammentata in una storia
dei costumi degli uomini. Egli soggiogò i contadini
della Gallia, i quali sotto la denominazione di Bagaudi<a class="tag" id="tag221" href="#note221">[221]</a>,
eransi sollevati in una general sedizione, molto
simile a quelle, che nel quartodecimo secolo afflissero
successivamente la Francia e l'Inghilterra<a class="tag" id="tag222" href="#note222">[222]</a>. Sembra,
che molte di quelle istituzioni, che facilmente si riferiscono
al sistema feudale, sieno derivate dai barbari
Celti. Quando Cesare soggiogò i Galli, era già quella
numerosa nazione divisa in tre ordini di persone, clero,
nobiltà e plebe. Il primo governava colla superstizione,
il secondo colle armi, ma il terzo ed ultimo non aveva
influenza o parte veruna nei pubblici loro consigli. Era
naturalissimo che i plebei, oppressi dai debiti, o paventando
le ingiurie, implorassero la protezione di qualche
potente Capo, il quale acquistasse sopra le loro
persone ed il lor patrimonio quei medesimi assoluti diritti,
che tra i Greci e i Romani un padrone esercitava
su i propri schiavi<a class="tag" id="tag223" href="#note223">[223]</a>. Fu a poco a poco la
maggior parte della nazione ridotta allo stato di servitù,
astretta alla perpetua coltivazione dei terreni appartenenti
<span class="pagenum"><a id="Page_114"></a>[114]</span>
ai nobili Galli, e addetta al suolo o col peso
reale delle catene, o col non meno crudele e possente
vincolo delle leggi. Durante la lunga serie delle turbolenze,
che agitarono la Gallia, dal Regno di Gallieno
a quello di Diocleziano, la condizione di questi servili
contadini fu in ispecial modo meschina, e soffrirono
ad un tempo stesso la complicata tirannia dei loro padroni,
dei Barbari, dei soldati, e dei ministri dell'entrate<a class="tag" id="tag224" href="#note224">[224]</a>.
</p>

<p>
Cangiossi finalmente la sofferenza loro in disperazione.
Si sollevarono essi a turme per ogni parte, armati
di rustici strumenti con irresistibil furore. Divenne
l'agricoltore soldato a piedi, montò a cavallo il pastore,
i deserti villaggi, e le aperte indifese città furono
abbandonate alle fiamme, e le devastazioni dei contadini
eguagliarono quelle dei Barbari più feroci<a class="tag" id="tag225" href="#note225">[225]</a>. Sostenevano
essi i naturali diritti degli uomini, ma li sostenevan
per altro colla più selvaggia crudeltà. I nobili
Galli, giustamente paventando la loro vendetta, si ricovrarono
nelle città fortificate, o fuggirono dalla feroce
scena dell'anarchia. Regnarono i contadini senza alcun
freno; e due dei lor più arditi condottieri ebber la
folle temerità di assumer gli ornamenti Imperiali<a class="tag" id="tag226" href="#note226">[226]</a>.
Svanì ben presto la loro potenza all'arrivo delle legioni.
La forza dell'unione e della disciplina riportò una facil
vittoria contro una sfrenata e disunita moltitudine<a class="tag" id="tag227" href="#note227">[227]</a>.
Furono severamente puniti i contadini presi colle armi
<span class="pagenum"><a id="Page_115"></a>[115]</span>
in mano; ritornarono gli altri spaventati alle respettive
loro abitazioni, e l'inutile loro sforzo per la libertà
servì solamente a confermare la loro schiavitù.
Così forte ed uniforme è la corrente delle popolari passioni,
che possiam quasi arrischiarci con scarsissimi
materiali a riferire le particolarità di questa guerra.
Non siamo però disposti a credere che i principali Capi,
Eliano ed Amando, fosser cristiani<a class="tag" id="tag228" href="#note228">[228]</a>, o a supporre
che la ribellione, come accadde al tempo di Lutero,
fosse suscitata dall'abuso di quegli umani principj della
Religione Cristiana, che inculcano la natural libertà
degli uomini.
</p>

<p>
Appena ebbe Massimiano ricuperato la Gallia dalle
mani dei contadini, ch'egli perdè la Britannia per l'usurpazione
di Carausio. Dopo l'ardita ma fortunata impresa
dei Franchi sotto il Regno di Probo, aveano i
loro arditi concittadini costruite armate di leggieri brigantini,
su i quali andavano continuamente a devastare
le Province adiacenti all'Oceano<a class="tag" id="tag229" href="#note229">[229]</a>. Fu necessario creare
una forza navale per reprimere le irregolari loro incursioni;
e se ne proseguì il giudizioso progetto con
prudenza e vigore. Gessoriaco, o sia Bologna, negli
Stretti del canale Britannico, fu dall'Imperatore scelto
per essere stazione della flotta Romana; e ne fu il comando
affidato a Carausio, di vilissima origine, cittadino
di Menapia<a class="tag" id="tag230" href="#note230">[230]</a>; ma che lungamente segnalata avea
<span class="pagenum"><a id="Page_116"></a>[116]</span>
la sua abilità nella marina, ed il suo valore nell'armi.
Non corrispose l'integrità di questo nuovo ammiraglio
ai suoi talenti. Quando i Pirati della Germania fecero
vela dai loro porti, lasciò loro libero il passaggio, ma
ne impedì con gran diligenza il ritorno, e si appropriò
un'ampia porzione del bottino da essi acquistato.
La ricchezza di Carausio fu in quella congiuntura molto
giustamente considerata come una prova del suo
delitto, e Massimiano già ne avea ordinata la morte.
Ma l'accorto Menapio previde, e prevenne la severità
dell'Imperatore. Colla sua liberalità egli si era affezionata
la flotta che comandava, e tirati i Barbari nei
suoi interessi. Fece egli vela dal porto di Bologna verso
la Britannia, indusse la legione e gli ausiliari, che difendevano
quell'Isola ad abbracciare il suo partito, e
arditamente assumendo, insieme colla porpora, il titolo
di Augusto, disfidò la giustizia e le armi del suo offeso
Sovrano<a class="tag" id="tag231" href="#note231">[231]</a>.
</p>

<p>
Quando la Britannia fu così smembrata dall'Impero,
ne fu sensibilmente riconosciuta l'importanza, e sinceramente
deplorata la perdita. I Romani celebrarono,
e forse magnificarono l'estensione di quell'Isola illustre,
provveduta per ogni parte di comodi porti; la temperie
del clima, e la fertilità del suolo, egualmente atte
alla produzione di grano e del vino; i ricchi minerali,
ond'ella abbondava; gli ubertosi prati coperti d'innumerabili
<span class="pagenum"><a id="Page_117"></a>[117]</span>
greggi; ed i suoi boschi privi di bestie feroci
o di velenosi serpenti. Deploravano essi specialmente
la perdita delle considerabili entrate della Britannia,
confessando nel tempo stesso che meritava quella Provincia
d'esser la sede d'una monarchia indipendente<a class="tag" id="tag232" href="#note232">[232]</a>.
La possedè Carausio per lo spazio di sette anni, e
la fortuna si mantenne propizia ad una ribellione sostenuta
dal coraggio e dall'abilità. Difese l'Imperatore
Britannico le frontiere de' suoi dominj contro i
Caledonj del Settentrione; invitò dal continente un gran
numero di abili artefici; ed in una varia quantità di
medaglie, tutt'ora esistenti, fece pompa del suo buon
gusto e della sua opulenza<a class="tag" id="tag233" href="#note233">[233]</a>. Nato su i confini dei
Franchi, egli si procacciò l'amicizia di quella formidabil
nazione coll'adulatrice imitazione delle lor vesti
e de' lor costumi. Arrolò la più valorosa lor gioventù
nelle sue truppe di terra o di mare, ed in contraccambio
dell'utile lor alleanza, comunicò a quei Barbari
<span class="pagenum"><a id="Page_118"></a>[118]</span>
la pericolosa scienza dell'arte militare e navale.
Possedeva Carausio tuttavia Bologna ed il paese adiacente.
Le trionfanti sue flotte veleggiavano nel canale,
comandavano alle foci della Senna e del Reno, devastavano
le coste dell'Oceano, e spandevano oltre le Colonne
d'Ercole il terrore del nome di lui. Sotto il suo
governo la Britannia, destinata nei secoli futuri all'impero
del mare, avea già preso il suo naturale e rispettabil
grado di potenza marittima.
</p>

<p>
Avea Carausio, coll'impadronirsi della flotta di Bologna,
tolti al suo Sovrano i mezzi di perseguitarlo e di
vendicarsi. E quando, dopo una gran perdita di tempo
e di fatica, fu lanciato in mare un nuovo armamento<a class="tag" id="tag234" href="#note234">[234]</a>,
le truppe imperiali, non avvezze a quell'elemento furono
facilmente aggirate e disfatte dai vecchi marinari
dell'Usurpatore. Questo inutile sforzo produsse ben presto
un trattato di pace. Diocleziano ed il suo collega,
giustamente paventando lo spirito intraprendente di Carausio,
cederono ad esso la sovranità della Britannia,
e con ripugnanza ammisero il loro perfido suddito a
parte degli onori imperiali<a class="tag" id="tag235" href="#note235">[235]</a>. Ma l'adozione dei due
Cesari diede un nuovo vigore alle armi Romane; e
mentre che il Reno era difeso dalla presenza di Massimiano,
il valoroso suo collega Costanzo assunse la
<span class="pagenum"><a id="Page_119"></a>[119]</span>
direzione della guerra Britannica. La sua prima impresa
fu contro l'importante piazza di Bologna. Un
superbo molo, innalzato a traverso l'ingresso del porto,
tolse ogni speranza di soccorso. La città si rendè dopo
un'ostinata difesa; ed una parte considerabile delle forze
navali di Carausio cadde in potere degli assedianti.
Nel corso de' tre anni, che Costanzo impiegò a preparare
una flotta adeguata alla conquista della Britannia,
egli assicurò la costa della Gallia, fece irruzione nel
paese dei Franchi, e privò l'Usurpatore dell'aiuto di
quei possenti alleati.
</p>

<p>
Prima che fossero finiti i preparativi, Costanzo ricevè
la notizia della morte del Tiranno, che fu considerata
come un sicuro presagio della vicina vittoria.
I ministri di Carausio imitarono l'esempio di tradimento
dato da lui. Fu egli ucciso dal suo primo ministro
Aletto, e l'assassino gli succedè nella potenza
e nel pericolo. Ma non aveva egli abilità conveniente
per esercitare la prima, od allontanare il secondo.
Egli vedeva con angustioso terrore le opposte rive
del continente già piene d'armi, di truppe e di navi,
perchè Costanzo avea molto prudentemente diviso le
sue forze, per dividere parimente l'attenzione e la resistenza
del nemico. L'assalto fu finalmente dato dal
principale squadrone, ch'era stato adunato alla foce
della Senna, sotto il comando del Prefetto Asclepidoto,
Uffiziale di merito singolare. Tanto imperfetta
era in quei tempi l'arte della navigazione, che gli oratori
hanno celebrato l'ardito coraggio dei Romani,
i quali si arrischiarono a far vela con un vento di
fianco, ed in un giorno burrascoso. Divenne il tempo
favorevole alla loro impresa. Coperti da una densa
nebbia, scamparono dalla flotta, che Aletto avea posta
<span class="pagenum"><a id="Page_120"></a>[120]</span>
all'isola di Wight per riceverli, scesero con sicurezza
sulla costa occidentale, e dimostrarono ai Britanni,
che la superiorità delle forze navali non sempre
avrebbe difesa la patria loro contro una straniera
invasione. Appena ebbe Asclepiodoto sbarcate le truppe
Imperiali, che incendiò le proprie navi; e siccome felice
fu la spedizione, così fu universalmente ammirata
la sua eroica condotta. L'Usurpatore si era posto vicino
a Londra per ivi ricevere il formidabile assalto
di Costanzo, che comandava in persona la flotta di
Bologna; ma la discesa di un nuovo nemico richiedeva
immediatamente la sua presenza nell'Occidente.
Fece egli quella lunga marcia tanto precipitosamente,
che incontrò tutte le forze del Prefetto con un piccol
numero di stracche e scoraggiate truppe. Presto
terminò il combattimento colla total disfatta e morte
di Aletto: una sola battaglia, come spesso è seguito,
decise il fato di quella grand'Isola; e quando Costanzo
sbarcò su i lidi di Kent, li ritrovò coperti di sudditi
ubbidienti. Alte ed unanimi furono le loro acclamazioni;
e le virtù del vincitore possono indurci a credere,
ch'ei si rallegrassero sinceramente di una rivoluzione,
la quale, dopo una separazione di dieci anni,
riuniva la Britannia al corpo dell'Impero di Roma<a class="tag" id="tag236" href="#note236">[236]</a>.
</p>

<p>
Non avea la Britannia da temere altri nemici che
gl'interni; e finchè i suoi Governatori conservarono
la loro fedeltà, e le truppe la lor disciplina, le incursioni
dei nudi selvaggi della Scozia o dell'Irlanda non
poterono mai grandemente nuocere alla sicurezza della
Provincia. La pace del continente, e la difesa dei gran
<span class="pagenum"><a id="Page_121"></a>[121]</span>
fiumi, che servivano di confini all'Impero, erano molto
più importanti e difficili oggetti. La politica di Diocleziano,
la quale presedeva ai consigli dei suoi Colleghi,
provvide alla pubblica tranquillità, fomentando
lo spirito di dissensione fra i Barbari, ed accrescendo
le fortificazioni dei Romani confini. Egli stabilì nell'Oriente
una linea di campi militari dall'Egitto ai dominj
Persiani, ed acquartierò in ogni campo un adeguato
numero di truppe, comandate dai rispettivi loro
Uffiziali, e fornite di ogni sorta di armi tratte dai
nuovi arsenali, che avea eretti in Antiochia, in Emesa,
ed in Damasco<a class="tag" id="tag237" href="#note237">[237]</a>. Nè fu l'Imperatore meno vigilante
a cautelarsi contro il ben noto valore dei Barbari
dell'Europa. Dalla foce del Reno a quella del
Danubio furono diligentemente ristabiliti gli antichi
accampamenti, le città, e le fortezze, e ne furono molto
abilmente costruite altre nuove nei luoghi più esposti:
fu introdotta la più esatta vigilanza tra le guarnigioni
della frontiera, e fu posto in uso ogni espediente
che render potesse salda ed impenetrabile la lunga catena
delle fortificazioni<a class="tag" id="tag238" href="#note238">[238]</a>. Fu raramente violata una
così rispettabil barriera, e spesso i Barbari tra loro gli
uni contro gli altri rivolsero il lor deluso furore. I
Goti, i Vandali, i Gepidi, i Borgognoni, gli Alemanni
dissiparono scambievolmente le proprie forze con distruggitrici
<span class="pagenum"><a id="Page_122"></a>[122]</span>
ostilità, e chiunque vincesse, vinceva i nemici
di Roma. I sudditi di Diocleziano, godendo di
quel sanguinoso spettacolo, si rallegravan tra loro che
solamente i Barbari provassero allora le miserie della
guerra civile<a class="tag" id="tag239" href="#note239">[239]</a>.
</p>

<p>
Malgrado la politica di Diocleziano fu impossibile
di conservare un'uguale e non interrotta tranquillità,
durante un regno di vent'anni, e lungo una frontiera
di più centinaia di miglia. Sospesero talora i Barbari
le domestiche loro animosità, e la rilassata vigilanza
delle guarnigioni lasciò talvolta un adito alla loro forza
o alla loro destrezza. Ogni qualvolta furono le Province
invase, Diocleziano si comportò con quella calma
e dignità da lui sempre affettata o posseduta, riservò
la sua presenza per quelle occasioni che meritassero
d'interporvela, nè mai espose senza necessità
la sua persona o la sua riputazione a pericolo alcuno.
Si assicurò il buon successo con tutti quei mezzi, che
la prudenza potea suggerire, e manifestò con ostentazione
le conseguenze della sua vittoria. Nelle guerre
di più difficil natura, e di più incerto evento, egli
impiegò il feroce valore di Massimiano; e questo fido
soldato si contentò di attribuire le proprie vittorie ai
saggi consigli ed alla fausta influenza del suo benefattore.
Ma dopo l'adozione dei due Cesari, gl'Imperatori
stessi ritirandosi in un teatro di meno faticose
azioni, affidarono ai loro figli adottivi la difesa
del Danubio e del Reno. Non fu mai il vigilante Galerio
ridotto alla necessità di vincere un'armata di
<span class="pagenum"><a id="Page_123"></a>[123]</span>
Barbari sul territorio Romano<a class="tag" id="tag240" href="#note240">[240]</a>. Il valoroso ed attivo
Costanzo liberò la Gallia da una furiosissima irruzione
degli Alemanni; e le sue vittorie di Langres
e di Vindonissa sembrano essere state azioni di notabil
pericolo e di merito non volgare. Mentre egli traversava
l'aperta campagna con poca gente, fu all'improvviso
circondato da una superior moltitudine di
nemici. Egli si ritirò con difficoltà verso Langres, ma
nella costernazion generale ricusarono i cittadini di
aprir le porte: ed il ferito Principe fu con una corda
tirato su dalle mura. Ma alla nuova del suo pericolo
corsero le truppe Romane da ogni parte a soccorrerlo,
e prima della sera egli aveva soddisfatto al suo
onore, ed alla sua vendetta colla strage di seimila
Alemanni<a class="tag" id="tag241" href="#note241">[241]</a>. Si potrebbero forse raccogliere dai monumenti
di quei tempi le oscure tracce di molte altre
vittorie riportate su i Barbari della Sarmazia e
della Germania; ma non sarebbe questa tediosa ricerca
ricompensata da diletto o da istruzione veruna.
</p>

<p>
La regola che avea l'Imperator Probo adotta nel
disporre dei vinti, fu imitata da Diocleziano e dai suoi
colleghi. I Barbari prigionieri, cambiando la morte in
ischiavitù, furono distribuiti tra i Provinciali, ed assegnati
a quei distretti (nella Gallia sono specialmente
indicati i territorj di Amiens, di Beauvais, di Cambrai,
di Treveri, di Langres, e di Troyes<a class="tag" id="tag242" href="#note242">[242]</a>), i quali
<span class="pagenum"><a id="Page_124"></a>[124]</span>
erano stati spopolati dalle calamità della guerra. Furono
essi utilmente impiegali come pastori ed agricoltori;
ma non fu ad essi permesso l'esercizio dell'armi,
se non quando fu creduto espediente di arrolarli
nelle milizie. Nè ricusarono gli Imperatori di dare, con
un titolo meno servile, delle terre in proprietà a quelli
tra i Barbari, che domandarono la protezione di Roma.
Essi accordarono uno stabilimento a diverse colonie
dei Carpi, dei Bastarni e dei Sarmati; e con pericolosa
compiacenza permisero loro in qualche modo
di conservare i nazionali costumi e l'indipendenza<a class="tag" id="tag243" href="#note243">[243]</a>.
Fu per li Provinciali un soggetto di lusinghiera letizia,
che i Barbari, recentissimi oggetti di terrore, coltivassero
allora i loro terreni, conducessero il lor bestiame
alla vicina fiera, e contribuissero colle loro fatiche
alla pubblica abbondanza. Si rallegrarono essi
coi loro Sovrani del possente accrescimento di sudditi
e dei soldati, ma si scordarono di osservare, che si introduceva
nel cuor dell'Impero<a class="tag" id="tag244" href="#note244">[244]</a> una moltitudine di
secreti nemici, cui rendeva il favore insolenti, o l'oppressione
disperati.
</p>

<p>
Mentre i Cesari esercitavano il loro valore sulle rive
del Reno o del Danubio, la presenza degl'Imperatori
<span class="pagenum"><a id="Page_125"></a>[125]</span>
era necessaria ai meridionali confini del mondo Romano.
Dal Nilo fino al monte Atlante era l'Affrica
in armi. Cinque nazioni Maure confederate escirono
da' loro deserti per invadere le tranquille Province<a class="tag" id="tag245" href="#note245">[245]</a>.
Giuliano avea presa la porpora in Cartagine<a class="tag" id="tag246" href="#note246">[246]</a>, Achilleo
in Alessandria, e perfino i Blemmi rinnovavano,
o piuttosto continuavano le loro incursioni nell'Egitto
superiore. Sono appena state a noi trasmesse alcune
circostanze delle imprese di Massimiano nelle parti
occidentali dell'Affrica, ma dall'evento si vede che rapido
e decisivo fu il progresso delle armi sue, che
egli vinse i Barbari più feroci della Mauritania; e che
gli allontanò da quei monti, l'inaccessibil riparo dei
quali avea inspirato ai loro abitatori una ingiusta confidenza,
e gli avea accostumati a vivere di violenze e
di rapine<a class="tag" id="tag247" href="#note247">[247]</a>. Diocleziano, dal canto suo, aprì la campagna
nell'Egitto coll'assedio di Alessandria, tagliò
gli acquedotti, che portavano le acque del Nilo in ogni
quartiere di quella immensa città<a class="tag" id="tag248" href="#note248">[248]</a>, e assicurato
il suo campo dalle sortite dell'assediata moltitudine,
continuò i suoi reiterati assalti con prudenza e con vigore.
Dopo un assedio di otto mesi, Alessandria, devastata
<span class="pagenum"><a id="Page_126"></a>[126]</span>
dal ferro e dal fuoco, implorò la clemenza del vincitore;
ma ne provò tutta la severità. Molte migliaia di
cittadini perirono in una confusa strage, e pochi colpevoli
vi furono nell'Egitto, che evitassero la sentenza
di morte o almeno di esilio<a class="tag" id="tag249" href="#note249">[249]</a>. Fu il fato di Busiri
e di Copto più lacrimevole ancora di quel d'Alessandria.
Quelle superbe città, la prima illustre per la
sua antichità, la seconda arricchita dal passaggio del
commercio dell'India, furono affatto distrutte dalle armi
e dai severi ordini di Diocleziano<a class="tag" id="tag250" href="#note250">[250]</a>. Il solo carattere
della nazione Egiziana, insensibile alla dolcezza,
ma suscettivo di timore oltremodo, potea giustificare
questo rigore eccessivo. Aveano sovente le sedizioni
di Alessandria messa in pericolo la tranquillità
e la sussistenza di Roma medesima. Dalla usurpazione
di Fermo in poi, la Provincia dell'Egitto superiore,
ricadendo sempre in nuove ribellioni, avea abbracciata
l'alleanza dei selvaggi dell'Etiopia. Era poco considerabile
il numero dei Blemmi, sparsi tra l'Isola di Meroe
od il Mar Rosso: non guerriere erano le loro inclinazioni;
e rozze, e non offensive le armi<a class="tag" id="tag251" href="#note251">[251]</a>. Pure
nelle pubbliche turbolenze quei Barbari, che l'antichità
per la deforme loro figura avea esclusi dalla specie
umana, presunsero di entrare nel numero dei nemici
<span class="pagenum"><a id="Page_127"></a>[127]</span>
di Roma<a class="tag" id="tag252" href="#note252">[252]</a>. Tali erano stati gl'indegni alleati
degli Egiziani; e mentre era l'attenzione dello Stato
rivolta a guerre più serie, avrebbero le inquiete loro
incursioni potuto di nuovo turbare il riposo della Provincia.
Colla mira di opporre ai Blemmi un avversario
degno di loro, Diocleziano indusse i Nubati, o sia
gli abitanti della Nubia, ad abbandonare le antiche
loro abitazioni nei deserti della Libia, o cedè ad essi
un vasto ma infruttifero territorio al di là di Siene e
delle cateratte del Nilo, col patto che essi avrebber
sempre rispettata e difesa la frontiera dell'Impero. Sussistè
lungamente il trattato; e finchè lo stabilimento
del Cristianesimo non introdusse più giuste idee di
culto religioso, fu annualmente ratificato con un solenne
sacrifizio nell'Isola di Elefantina, nella quale i
Romani, non meno che i Barbari, adoravano le stesse
visibili o invisibili potenze dell'Universo<a class="tag" id="tag253" href="#note253">[253]</a>.
</p>

<p>
Mentre Diocleziano puniva i passati delitti degli
Egiziani, egli provvedeva alla futura loro sicurezza e
felicità con molti savj regolamenti, che furono confermati
ed invigoriti sotto i Regni successivi<a class="tag" id="tag254" href="#note254">[254]</a>. Un
molto osservabile editto da lui pubblicato, in vece di
condannarsi come parto di una gelosa tirannia, merita
di essere applaudito come un atto di prudenza e di
umanità. Egli volle che si facesse una diligente ricerca
«di tutti gli antichi libri, i quali trattavano della
<span class="pagenum"><a id="Page_128"></a>[128]</span>
mirabil arte di far l'oro e l'argento, e li condannò
senza pietà alle fiamme; temendo (come ci assicurano)
che l'opulenza degli Egiziani non inspirasse
loro l'ardire di ribellarsi contro l'Impero<a class="tag" id="tag255" href="#note255">[255]</a>.» Ma
se Diocleziano fosse stato convinto della realtà di quest'arte
importante, ben lungi dallo spegnerne la memoria,
ne avrebbe rivolta l'operazione in benefizio
delle pubbliche entrate. È più verisimile che il suo
buon senso gli discoprisse la follia di così magnifiche
pretensioni, e che desiderasse preservare la ragione ed
i beni dei sudditi da questa pregiudiciale ricerca. È da
osservarsi, che quegli antichi libri, così liberalmente
attribuiti a Pitagora, a Salomone, o ad Ermete, erano
pie fraudi di più moderni alchimisti. I Greci trascurarono
l'uso o l'abuso della chimica. In quell'immenso
registro, dove Plinio ha depositato le scoperte, le arti,
o gli errori dello spirito umano, non si fa la minima
menzione della transmutazione dei metalli; e la
persecuzione di Diocleziano è il primo autentico fatto
della storia dell'alchimia. La conquista dell'Egitto, fatta
dagli Arabi, diffuse quella vana scienza sul globo. Favorevole
all'avarizia del cuore umano, fu essa studiata
nella China, come nell'Europa, con pari ardore e
successo. L'oscurità dei secoli di mezzo assicurava di
un favorevole ricevimento ogni maravigliosa novella, ed
il rinascimento delle scienze aggiunse nuovo vigore alla
speranza, e suggerì più fini artifizi alla frode. La filosofia,
assecondata dall'esperienza, ha finalmente bandito
lo studio dell'alchimia, ed il secolo presente, benchè
avido di ricchezze, si contenta di cercarle per le più
umili vie del commercio e dell'industria<a class="tag" id="tag256" href="#note256">[256]</a>.
</p>

<p>
<span class="pagenum"><a id="Page_129"></a>[129]</span>
Alla soggezione dell'Egitto immediatamente successe
la guerra contro i Persiani. Era al Regno di Diocleziano
riservato il vincere quella possente nazione, ed
astringere i successori di Artaserse a riconoscere la
superiore maestà dell'Impero di Roma.
</p>

<p>
Abbiamo osservato, che sotto il Regno di Valeriano,
fu l'Armenia soggiogata dalla perfidia e dalle armi
dei Persiani, e che dopo l'assassinio di Cosroe, il
suo figliuolo Tiridate, ancor fanciullo, erede della monarchia,
fu salvato dalla fedeltà dei suoi amici, ed
educato sotto la protezione degl'Imperatori. Tiridate
ricavò dal suo esilio vantaggi tali, che non gli avrebbe
mai conseguiti sul trono dell'Armenia; cioè la sollecita
cognizione delle avversità, degli uomini, o della
Romana disciplina. Egli segnalò la sua gioventù con
valorose azioni, e mostrò incomparabil forza e destrezza
in ogni esercizio marziale, ed ancora nelle meno gloriose
contese dei giuochi Olimpici<a class="tag" id="tag257" href="#note257">[257]</a>. Queste qualità
furono più nobilmente impiegate nella difesa del suo
benefattore Licinio<a class="tag" id="tag258" href="#note258">[258]</a>. Questo Uffiziale, nella sedizione
<span class="pagenum"><a id="Page_130"></a>[130]</span>
che cagionò la morte di Probo, fu esposto al più
imminente pericolo; e gl'inferociti soldati si aprivano
a forza la strada nella sua tenda, quando furono repressi
dal solo braccio del Principe Armeno. La gratitudine
di Tiridate contribuì subito dopo al ristabilimento
di lui. Fu Licinio in ogni posto l'amico ed il
compagno di Galerio, ed il merito di Galerio, molto prima
che fosse innalzato alla dignità di Cesare, era stato
conosciuto e stimato da Diocleziano. Nel terz'anno del
regno di questo Imperatore, fu a Tiridate conferito il
reame dell'Armenia. Erano la giustizia e l'opportunità
di tal progetto ugualmente evidenti. Era ormai tempo di
liberare dalla usurpazione del Monarca Persiano un territorio
importante, che dal Regno di Nerone in poi era
sempre stato concesso sotto la protezione dell'Impero
al più giovane ramo degli Arsaci<a class="tag" id="tag259" href="#note259">[259]</a>.
</p>

<p>
Quando comparve Tiridate sulle frontiere dell'Armenia,
fu ricevuto con sincero trasporto di allegrezza
e di fedeltà. Soffriva quel paese da trentasei anni le
reali e le immaginarie angustie di un giogo straniero.
I Monarchi Persiani aveano adornata la loro nuova
conquista con magnifici edifizi; ma questi monumenti
erano eretti a spese della nazione, ed abborriti come segni
di schiavitù. Avea il timore di una ribellione suggerite
le più rigorose precauzioni: era stata l'oppressione
aggravata dagl'insulti, e la certezza dell'odio pubblico
avea fatto prender tutte quelle provvisioni che render
lo poteano ancor più implacabile. Abbiam già notato
l'intollerante spirito della religione dei Magi.
</p>

<p>
Le statue dei divinizzati Re dell'Armenia, e le sacre
immagini del Sole e della Luna furono ridotte in
<span class="pagenum"><a id="Page_131"></a>[131]</span>
pezzi dallo zelo del vincitore; ed il fuoco perpetuo di
Ormuz fu acceso e conservato sopra un'ara eretta sulla
sommità del monte Bagavo<a class="tag" id="tag260" href="#note260">[260]</a>. Era ben naturale che
un popolo, da tante offese inasprito, si armasse di zelo
per la causa della sua indipendenza, della sua religione,
e del suo legittimo Sovrano; il torrente abbattè
ogni ostacolo, e pose in fuga la guarnigione Persiana.
Corsero i nobili Armeni sotto lo stendardo di Tiridate,
tutti allegando i loro passati meriti, offrendo i loro futuri
servigi, e domandando al nuovo Re quelle cariche
e quelle ricompense, dalle quali erano stati con
dispregio esclusi sotto lo straniero governo<a class="tag" id="tag261" href="#note261">[261]</a>. Il comando
dell'armata fu conferito ad Artavasde, il cui
padre avea salvato Tiridate nella sua infanzia, e la cui
famiglia era stata trucidata per quell'azion generosa.
Ottenne il fratello di Artavasde il governo di una Provincia.
Una delle prime cariche militari fu conferita
al Satrapo Otas, uomo di singolar temperanza e fortezza,
che presentò al Re la sorella di lui<a class="tag" id="tag262" href="#note262">[262]</a>, ed un
considerabil tesoro, che aveva ambedue conservati inviolati
<span class="pagenum"><a id="Page_132"></a>[132]</span>
in una rimota fortezza. Comparve tra i nobili
Armeni un alleato, le cui vicende sono troppo considerabili
per non farne menzione. Egli avea nome Mamgo;
era Scita d'origine; e la Tribù, che da lui dipendeva,
si era pochi anni avanti accampata su i confini
dell'Impero Chinese<a class="tag" id="tag263" href="#note263">[263]</a>, che si estendeva allora fino
alle vicinanze della Sogdiana<a class="tag" id="tag264" href="#note264">[264]</a>. Essendo Mamgo incorso
nello sdegno del suo Sovrano, si ritirò coi suoi
seguaci verso le rive dell'Oxo, ed implorò la protezione
di Sapore. L'Imperatore della China richiese il
fuggitivo, allegando i diritti della Sovranità. Il Monarca
Persiano oppose le leggi dell'ospitalità; e non
senza difficoltà evitò una guerra, colla promessa di
confinar Mamgo nelle più lontane parti dell'Occidente;
pena, com'egli la descriveva, non meno terribile della
morte. L'Armenia fu scelta pel luogo dell'esilio, e fu
alla Scitica Tribù assegnato un vasto distretto, sul
quale potesse pascolare i suoi greggi ed armenti, e trasportare
le sue tende da un luogo all'altro, secondo le
diverse stagioni dell'anno. Furono quelle genti impiegate
<span class="pagenum"><a id="Page_133"></a>[133]</span>
a respingere l'invasione di Tiridate: ma il lor condottiero,
dopo aver bilanciato i benefizi e le offese, che
avea ricevuto dal Monarca Persiano, risolvè di abbandonare
il partito. Il Principe Armeno, cui bene era
noto il merito e la potenza di Mamgo, lo trattò con
rispettosa distinzione; ed ammettendolo alla sua confidenza,
acquistò un suddito coraggioso e fedele, che
molto efficacemente contribuì a ristabilirlo sul trono<a class="tag" id="tag265" href="#note265">[265]</a>.
</p>

<p>
Si mostrò per un tempo propizia la fortuna dell'intraprendente
valore di Tiridate. Egli non solo discacciò
i nemici della sua famiglia o della sua patria da
tutta l'estensione dell'Armenia, ma continuando la sua
vendetta, portò le armi, o almeno le scorrerie, fino
nel cuor dell'Assiria. Lo storico, che ha tolto il nome
di Tiridate all'obblìo, celebra con un grado di nazionale
entusiasmo il personal valore di lui; e col vero
spirito di un oriental romanzista descrive i giganti e
gli elefanti che caddero sotto l'invincibil suo braccio.
Da altre informazioni rileviamo le divisioni della monarchia
Persiana, alle quali il Re dell'Armenia fu in
parte debitore dei suoi vantaggi. Era il trono disputato
dall'ambizione di due rivali fratelli; ed Ormuz,
dopo aver inutilmente impiegate le forze del suo partito,
ricorse alla pericolosa assistenza dei Barbari, che
abitavano lungo la spiaggia del Caspio<a class="tag" id="tag266" href="#note266">[266]</a>. Fu però la
<span class="pagenum"><a id="Page_134"></a>[134]</span>
guerra civile presto terminata o con una vittoria o con
una riconciliazione; e Narsete, universalmente riconosciuto
Re della Persia, rivolse tutte le sue forze contro
il nemico straniero. La contesa si fece allora troppo
ineguale, nè il valor dell'Eroe poteva resistere alla
possanza del Monarca. Tiridate, scacciato per la seconda
volta dal trono dell'Armenia, si rifuggì di nuovo
nella Corte degl'Imperatori. Narsete ristabilì ben
tosto la sua autorità nella ribellata Provincia, ed altamente
lagnandosi della protezione largita dai Romani
ai ribelli ed ai fuggitivi, aspirò alla conquista dell'Oriente<a class="tag" id="tag267" href="#note267">[267]</a>.
</p>

<p>
Nè la prudenza nè l'onore permettevano agli Imperatori
di abbandonare la causa del Re dell'Armenia
e fu risoluto di mostrare la forza dell'Impero nella
guerra Persiana. Diocleziano con quella ferma dignità,
che egli costantemente assumeva, piantò la sua sede in
Antiochia, donde preparava o dirigeva le militari operazioni<a class="tag" id="tag268" href="#note268">[268]</a>.
Fu il comando delle legioni affidato all'intrepido
valore di Galerio, il quale per quell'importante
disegno fu richiamato dalle rive del Danubio a quelle
dell'Eufrate. S'incontrarono ben tosto gli eserciti nelle
pianure della Mesopotamia, e due battaglie seguirono
con vario e dubbio successo, ma più decisivo fu il
<span class="pagenum"><a id="Page_135"></a>[135]</span>
terzo combattimento; e l'esercito Romano ebbe un'intera
disfatta, attribuita alla temerità di Galerio, che con
un piccolo corpo di truppe assalì l'innumerabile esercito
dei Persiani<a class="tag" id="tag269" href="#note269">[269]</a>. Ma la considerazione del paese, che fu
il teatro di questa azione, può suggerirci un'altra ragione
della sconfitta di lui. Il terreno stesso, nel quale fu
vinto Galerio, era divenuto fumoso per la morte di
Crasso e per la strage di dieci legioni. Era questo una
pianura di più di sessanta miglia, che si stendeva dai
monti di Carre all'Eufrate; un raso, sterile ed arenoso
deserto, senza una collina, senza un albero, o senza
una sorgente di acqua dolce<a class="tag" id="tag270" href="#note270">[270]</a>. La grave infanteria
dei Romani, oppressa dal caldo e dalla sete, non potea
sperar la vittoria mantenendosi in ordinanza, nè disunirsi
senza esporsi al più imminente pericolo. In questa
situazione fu a poco a poco circondata dal numero
superiore, affaticata dalle rapide evoluzioni, e distrutta
dagli strali della nemica cavalleria. Avea il Re d'Armenia
segnalato il suo valore nella battaglia e ricavata
una gloria personale dalla pubblica calamità. Egli venne
perseguitato fino all'Eufrate; era il suo cavallo ferito,
e sembrava impossibile che fuggir potesse al vittorioso
nemico. In questa estremità, Tiridate abbracciò l'unico
scampo che si vide d'avanti, smontò e si lanciò nel
fiume. La sua armatura era grave, molto profondo il
fiume, e in quelle parti largo almeno mezzo miglio<a class="tag" id="tag271" href="#note271">[271]</a>:
<span class="pagenum"><a id="Page_136"></a>[136]</span>
pure fu tal la forza e la destrezza di lui, che arrivò
salvo all'opposta riva<a class="tag" id="tag272" href="#note272">[272]</a>. Riguardo al Generale Romano,
noi non sappiamo le circostanze della sua fuga;
ma quando egli ritornò in Antiochia, Diocleziano lo
ricevè non colla tenerezza di un amico e di un collega,
ma collo sdegno di un offeso Sovrano. Il più altero
degli uomini, vestito di porpora, ma umiliato dal
sentimento del suo fallo e della sua sventura, fu obbligato
a seguitare a piedi per più di un miglio il cocchio
dell'Imperatore, e dare a tutta la Corte lo spettacolo
del suo disonore<a class="tag" id="tag273" href="#note273">[273]</a>.
</p>

<p>
Appena ebbe Diocleziano soddisfatto il suo privato
risentimento, e sostenuta la maestà dei sovrano potere,
cedè alle umili preci del Cesare, e gli permise di ricuperare
il suo onore e quello delle armi Romane.
In vece delle imbelli truppe dell'Asia, le quali molto
probabilmente avean servito nella prima spedizione,
fu composto un nuovo esercito di veterani e di
nuove reclute della frontiera Illirica; ed un corpo considerabile
di Goti ausiliari fu preso al soldo imperiale<a class="tag" id="tag274" href="#note274">[274]</a>.
Galerio passò di nuovo l'Eufrate alla testa di
una scelta armata di venticinquemila uomini, ma in
vece di esporre le sue legioni nelle aperte pianure della
Mesopotamia, si avanzò per le montagne dell'Armenia,
<span class="pagenum"><a id="Page_137"></a>[137]</span>
ove trovò gli abitatori zelanti per la sua causa, ed il
territorio favorevole alle operazioni dell'infanteria, ed
altrettanto disadatto ai movimenti della cavalleria<a class="tag" id="tag275" href="#note275">[275]</a>.
Avea l'avversità assodata la disciplina dei Romani,
mentre che i Barbari, insuperbiti del buon successo,
erano divenuti così trascurati e negligenti, che nel momento
in cui meno se l'aspettavano, furono sorpresi
dall'attiva condotta di Galerio, il quale accompagnato
solamente da due uomini a cavallo, avea co' suoi propri
occhi segretamente esaminata la situazione e lo stato
del loro campo. Una sorpresa, specialmente di notte,
era il più delle volte fatale all'armata Persiana. «I
loro cavalli erano legati, e generalmente impastoiati
per prevenirne la fuga; e ad un assalto improvviso
dovea ogni Persiano legar la gualdrappa, imbrigliare
il cavallo, e vestir la corazza avanti che salir potesse
a cavallo<a class="tag" id="tag276" href="#note276">[276]</a>.» In quella occasione l'impetuoso
assalto di Galerio sparse il disordine ed il terrore nel
campo dei Barbari. Ad una piccola resistenza successe
una spaventevole strage, e nella general confusione il
ferito Monarca (perchè Narsete comandava l'armata
in persona) fuggì verso i deserti della Media. Le sue
magnifiche tende, e quelle dei suoi Satrapi diedero un
immenso bottino al vincitore, e vien riferito un incidente,
che prova la rozza, ma marziale ignoranza delle
legioni riguardo alle eleganti superfluità della vita.
Cadde nelle mani di un privato soldato una borsa di
cuoio lucente, ripiena di perle. Egli conservò diligentemente
<span class="pagenum"><a id="Page_138"></a>[138]</span>
la borsa, ma gettò via il contenuto, giudicando,
che tutto ciò, che non serviva ad alcun uso, aver
non potesse valore alcuno<a class="tag" id="tag277" href="#note277">[277]</a>. La perdita principale di
Narsete fu di un genere ben più interessante. Diverse
delle sue mogli, e le sue sorelle ed i piccioli suoi figliuoli,
che aveano seguitato il campo, furono fatti prigionieri
nella sconfitta. Ma benchè il carattere di Galerio
in generale avesse pochissima affinità con quello
di Alessandro, egli imitò dopo la sua vittoria la benigna
condotta del Macedone verso la famiglia di Dario.
Le mogli ed i figli di Narsete furono protetti contro
la violenza, e la rapina, condotti in luogo di sicurezza
e trattati con ogni segno di rispetto e di tenerezza dovuta
da un generoso nemico alla loro età, al lor sesso,
ed alla reale lor condizione<a class="tag" id="tag278" href="#note278">[278]</a>.
</p>

<p>
Mentre l'Oriente attendeva con ansietà la decisione
di questa gran contesa, l'Imperator Diocleziano avendo
raccolto nella Siria un forte esercito di osservazione
spiegava in mostra da lungi i ripieghi della Romana
potenza, e si riserbava per ogni futuro emergente della
guerra. Alla nuova della vittoria condiscese ad avanzarsi
verso la frontiera, coll'idea di moderare colla presenza
e coi consigli l'ambizione di Galerio. L'abboccamento
dei Principi Romani a Nisibi fu accompagnato
da ogni espressione di rispetto da una parte, e di stima
dall'altra. In quella città essi dettero subito dopo
<span class="pagenum"><a id="Page_139"></a>[139]</span>
udienza all'Ambasciatore del gran Re<a class="tag" id="tag279" href="#note279">[279]</a>. Questa ultima
disfatta avea atterrato la potenza o almeno il coraggio
di Narsete; ed egli riguardava una pace immediata,
come l'unico mezzo di arrestare il progresso
delle armi Romane. Egli spedì Afarbane, suddito suo
favorito e confidente, colla commissione di negoziare
un trattato, o piuttosto di accettare quelle condizioni
che impor volesse il vincitore. Afarbane aprì la conferenza,
testimoniando la gratitudine del suo Sovrano
pel generoso trattamento fatto alla sua famiglia, e domandando
la libertà di quegli illustri prigionieri. Egli
celebrò il valore di Galerio senza diminuire la riputazione
di Narsete, e non credè disonore il riconoscere
la superiorità del vittorioso Cesare sopra un Monarca
che avea superata la gloria di tutti i principi della sua
stirpe. Non ostante la giustizia della causa Persiana,
egli era autorizzato a sottoporre le attuali pendenze
alla decisione degli Imperatori medesimi; persuaso, che
in mezzo alle prosperità non si scorderebbero delle vicende
della fortuna. Concluse Afarbane il suo discorso
collo stile delle orientali allegorie, osservando che le
Monarchie Romana e Persiana erano i due occhi del
mondo, il quale rimarrebbe imperfetto e mutilato, se
l'uno o l'altro gli fosse tolto.
</p>

<p>
«Ben conviene ai Persiani» replicò Galerio con
un trasporto di furore, che parve mettere in convulsione
tutta la sua macchina «ben conviene ai Persiani
l'estendersi sulle vicende della fortuna, e farci tranquillamente
<span class="pagenum"><a id="Page_140"></a>[140]</span>
delle lezioni sulla virtù della moderazione.
Si rammentino essi la propria loro <i>moderazione</i>
verso l'infelice Valeriano. Essi lo vinsero con
frode, lo trattarono con indegnità. Lo ritennero fino
all'ultimo momento della sua vita in vergognosa prigionia,
e dopo la sua morte ne esposero il corpo
ad una perpetua ignominia.» Raddolcito però il suo
stile, Galerio fece intendere all'Ambasciatore, che non
erano mai stati usati i Romani a calpestare un nemico
umiliato, e che in quell'occasione avrebbero consultato
la propria loro dignità anzi che il merito dei Persiani.
Licenziò Afarbane colla speranza, che presto sarebbe
Narsete informato a qual condizione ottener poteva
dalla clemenza degli Imperatori una pace durevole, e
la restituzione delle sue mogli e de' suoi figliuoli. Da
questo abboccamento possiamo rilevare le feroci passioni
di Galerio, non meno che la sua deferenza al superior
consiglio ed all'autorità di Diocleziano. L'ambizione
del primo abbracciava la conquista dell'Oriente,
ed avea proposta di ridurre la Persia in provincia. La
prudenza del secondo, che aderiva alla moderata politica
di Augusto o degli Antonini, profittò della favorevole
occasione di terminare una guerra fortunata
con una pace onorevole e vantaggiosa<a class="tag" id="tag280" href="#note280">[280]</a>.
</p>

<p>
In conseguenza delle loro promesse gl'Imperatori
subito dopo destinarono Sicorio Probo, uno de' loro
segretari, a notificare alla Corte Persiana l'ultima loro
risoluzione. Come ministro di pace fu egli ricevuto con
<span class="pagenum"><a id="Page_141"></a>[141]</span>
ogni contrassegno di cortesia e di amicizia; ma sotto
il pretesto di accordargli il necessario riposo dopo un
viaggio sì lungo, fu l'udienza di Probo differita di
giorno in giorno; ed egli attese i lenti movimenti del
Re, sino a che in fine fu ammesso alla presenza di lui
vicino al fiume Asprudo nella Media. Il secreto motivo
di Narsete in questo indugio era stato di adunare tali
forze militari, che potessero metterlo in istato, benchè
sinceramente bramoso della pace, di trattarla con maggior
peso e colla maggiore dignità. Tre sole persone
assisterono a questa conferenza importante, il ministro
Afarbane, il Prefetto delle guardie, ed un Uffiziale, che
avea comandato sulla frontiera dell'Armenia<a class="tag" id="tag281" href="#note281">[281]</a>. Poco
intelligibile per noi è al presente la prima condizione
proposta dall'Ambasciatore: che si destinerebbe, cioè, la
città di Nisibi ad essere il luogo dello scambievol traffico,
ovvero (come noi avremmo detto una volta) la piazza di
commercio, tra i due Imperi. Non vi è difficoltà in
concepire l'intenzione che aveano i Principi Romani di
aumentare le loro entrate con alcune imposizioni sopra
il commercio; ma siccome Nisibi era situata nei
loro propri dominj, ed essi eran padroni delle <i>importazioni</i>
e delle <i>esportazioni</i>, parrebbe che tali restrizioni
fossero gli oggetti di una legge interna anzichè
di un estraneo trattato. Per renderle più efficaci, si
pretese probabilmente che il Re di Persia convenisse
in alcune stipulazioni, le quali sembrarono così ripugnanti
o all'interesse o alla dignità del medesimo, che
egli non si potè indurre a sottoscriverle. Essendo questo
<span class="pagenum"><a id="Page_142"></a>[142]</span>
l'unico articolo, al quale ei negò il suo consenso,
non vi fu più lungamente insistito; e gl'Imperatori soffrirono
che il commercio passasse pe' suoi naturali canali,
o si contentarono di alcune restrizioni, il cui stabilimento
dipendea dalla loro autorità.
</p>

<p>
Rimossa appena questa difficoltà, fu solennemente
conclusa e ratificata la pace tra le due nazioni. Le
condizioni di un trattato, tanto glorioso all'Impero e
necessario alla Persia, possono meritare una più particolare
attenzione, giacchè la storia di Roma presenta
molto pochi trattati di simil natura; essendo state la
maggior parte delle sue guerre o terminate coll'intera
conquista, o fatte contro i Barbari ignoranti dell'uso
delle lettere. I. L'Abora, o come vien detto da Senofonte,
l'Arasse fu stabilito per confine delle due Monarchie<a class="tag" id="tag282" href="#note282">[282]</a>.
Questo fiume, che nasceva vicino al Tigri,
veniva accresciuto poche miglia sotto Nisibi dal piccolo
torrente di Migdonio, scorreva lungo le mura di
Singara, e aboccava nell'Eufrate a Circessio, città di
frontiera, che fu dalla cura di Diocleziano molto validamente
fortificata<a class="tag" id="tag283" href="#note283">[283]</a>. La Mesopotamia, oggetto di
tante guerre, fu ceduta all'Impero; ed i Persiani rinunziarono
con questo trattato a tutte le pretensioni
su quella vasta Provincia. II. Essi abbandonarono ai
Romani cinque Province di là dal Tigri<a class="tag" id="tag284" href="#note284">[284]</a>. La situazione
<span class="pagenum"><a id="Page_143"></a>[143]</span>
di queste formava una molto vantaggiosa barriera,
e fu la loro forza naturale ben presto accresciuta
dall'arte e dalla scienza militare. Quattro di esse, al
Settentrione del fiume, erano distretti di oscura fama
e di poca estensione, Intiline, Zadicene, Arzanene, e
Moxoene: ma all'Oriente del Tigri l'Impero acquistò
il vasto e montagnoso territorio di Carduene, antica
sede dei Carduchj, i quali conservarono per molti secoli
la generosa lor libertà nel centro delle dispotiche
monarchie dell'Asia. I diecimila Greci traversarono il
loro paese, dopo una penosa marcia, o piuttosto battaglia,
di sette giorni; e confessa il lor condottiero nella
sua incomparabile relazione della ritirata, che essi soffrirono
più danno dai dardi dei Carduchj, che dalle
forze del gran Re<a class="tag" id="tag285" href="#note285">[285]</a>. I Curdi, loro posteri, con piccolissima
alterazione e di nome e di costumi, riconoscono
di puro nome la sovranità del gran Signore.
III. È quasi inutile osservare, che Tiridate, il fido alleato
di Roma, fu ristabilito sul trono dei suoi antenati,
e che furono pienamente sostenuti ed assicurati i diritti
dell'Imperiale preeminenza. Furono i confini dell'Armenia
estesi fino alla fortezza di Sinta nella Media,
<span class="pagenum"><a id="Page_144"></a>[144]</span>
e questo accrescimento di dominio fu un atto più
di giustizia che di liberalità. Delle già nominate Province
di là dal Tigri, le quattro prime aveano i Parti
smembrate dalla corona dell'Armenia<a class="tag" id="tag286" href="#note286">[286]</a>, e quando i
Romani ne acquistarono il possesso, essi stipularono, a
spese degli Usurpatori, un'ampia compensazione, per
cui ebbe il loro alleato il vasto e fertile paese di Atropatene.
La sua principal città, situata forse dov'è la
moderna Tauris, fu spesso onorata dalla residenza di
Tiridate; e siccome ebbe talvolta il nome di Ecbatana,
egli imitò negli edifizi e nelle fortificazioni la magnifica
capitale dei Medi<a class="tag" id="tag287" href="#note287">[287]</a>. IV. Il paese dell'Iberia era
sterile; rozzi e selvaggi n'erano gli abitanti. Ma essi
erano avvezzi all'uso delle armi, e separavano dall'Impero
altri Barbari, più di loro feroci e più formidabili.
Padroni delle anguste foci del monte Caucaso, poteano
essi introdurre o escludere le erranti turme dei Sarmati,
ogni qual volta lo spirito di rapina le portava
ad inoltrarsi nelle più opulenti contrade del mezzogiorno<a class="tag" id="tag288" href="#note288">[288]</a>.
La nominazione dei Re dell'Iberia, che fu
agl'Imperatori ceduta dal Monarca Persiano, contribuì
al vigore ed alla stabilità della Romana potenza nell'Asia<a class="tag" id="tag289" href="#note289">[289]</a>.
Godè l'Oriente per quarant'anni una profonda
<span class="pagenum"><a id="Page_145"></a>[145]</span>
tranquillità: e fu il trattato tra le due Monarchie
strettamente osservato fino alla morte di Tiridate;
quando una nuova generazione, animata da mire e da
passioni diverse, successe al governo del mondo; ed il
nipote di Narsete intraprese una lunga e memorabil
guerra contro i Principi della famiglia di Costantino.
</p>

<p>
<span class="sidenote">A. D. 303</span>
</p>

<p>
L'ardua impresa di liberare l'angustiato Impero dai
Tiranni e dai Barbari era stata interamente compita
da una successione d'Illirici agricoltori. Subito che
Diocleziano entrò nel ventesimo anno del suo regno,
celebrò quell'epoca memorabile, e la fortuna insieme
delle sue armi colla pompa di un Romano trionfo<a class="tag" id="tag290" href="#note290">[290]</a>.
Massimiano, compagno a lui eguale nel potere, fu l'unico
suo compagno nella gloria di quel giorno. Aveano
i due Cesari combattuto e vinto; ma il merito delle
loro geste veniva attribuito, secondo il rigore delle massime
antiche, alla fausta influenza dei loro Padri ed
Imperatori<a class="tag" id="tag291" href="#note291">[291]</a>. Il trionfo di Diocleziano e di Massimiano
fu forse meno magnifico di quelli di Aureliano
e di Probo, ma fu decorato da varie circostanze di
maggior gloria e felicità. L'Affrica e la Britannia, il
Reno, il Danubio ed il Nilo, gli somministrarono i loro
rispettivi trofei; ma l'ornamento più illustre era di
una specie più singolare, cioè una vittoria Persiana,
accompagnata da una conquista importante. Furono
<span class="pagenum"><a id="Page_146"></a>[146]</span>
pertanto dinanzi al carro Imperiale portate le rappresentazioni
dei fiumi, dei monti, e delle Province. Le
immagini delle mogli, delle sorelle e dei figliuoli del
Gran Re, presentavano un nuovo e gradito spettacolo
alla vanità del popolo<a class="tag" id="tag292" href="#note292">[292]</a>. È questo trionfo ragguardevole
agli occhi della posterità, per una distinzione di
un genere meno onorevole. Fu l'ultimo trionfo che
mai più Roma vedesse. Tosto dopo quest'epoca gl'Imperatori
cessarono di vincere, e Roma cessò di essere
la Capitale dell'Impero.
</p>

<p>
Il suolo, sul quale fu Roma fabbricata, era stato
consacrato con antiche cerimonie e con immaginari miracoli.
Ogni parte della città sembrava animata dalla
presenza di qualche nume, o dalla memoria di qualche
Eroe, e l'Impero del mondo era stato promesso
al Campidoglio<a class="tag" id="tag293" href="#note293">[293]</a>. I nativi Romani sentivano e riconoscevano
la forza di questa dolce illusione. Procedeva
essa dai loro antenati, era cresciuta coll'educazione,
ed in parte avvalorata dall'opinione della pubblica utilità.
La forma e la sede del Governo eran tra loro intimamente
connesse, e si credeva impossibile il trasferir
l'una senza distruggere l'altra<a class="tag" id="tag294" href="#note294">[294]</a>. Ma la sovranità
<span class="pagenum"><a id="Page_147"></a>[147]</span>
della Capitale rimase a poco a poco annullata nell'estensione
delle conquiste; s'innalzarono le Province
allo stesso livello, e le vinte nazioni acquistarono il
nome ed i privilegi dei Romani, senza adottarne i parziali
interessi. Per un lungo tempo però gli avanzi della
antica costituzione, e l'influenza del costume conservarono
la dignità di Roma. Gl'Imperatori, benchè forse
di Affricana o Illirica estrazione, rispettarono la patria
da loro adottata, come sede della loro potenza e centro
dei loro estesi dominj. L'emergenze della guerra
rendevano sovente necessaria la loro presenza sulle
frontiere; ma Diocleziano e Massimiano furono i primi
Principi Romani i quali stabilissero, in tempo di pace,
l'ordinaria loro residenza nelle Province, e la loro condotta,
benchè derivar potesse da privati motivi, fu giustificata
da mire di politica molto speciose.
</p>

<p>
La Corte dell'Impero di Occidente risedeva per lo
più in Milano, la cui situazione al piè dell'Alpi sembrava
assai più di quella di Roma favorevole all'importante
oggetto di vegliare su i movimenti dei Barbari
della Germania. Acquistò ben tosto Milano lo
splendore di una città Imperiale. Gli Storici ne descrivon
le case come numerose, e ben fabbricate, e come
culti e liberali i costumi del popolo. Un circo, un teatro,
una zecca, un palazzo, i bagni che portavano il
nome del loro fondator Massimiano; i portici adorni
di statue, e un doppio recinto di mura contribuivano
alla bellezza della nuova Capitale, che non sembrava
abbattuta dalla vicinanza di Roma<a class="tag" id="tag295" href="#note295">[295]</a>. Fu pure ambizione
di Diocleziano l'emulare la maestà di Roma; ed
<span class="pagenum"><a id="Page_148"></a>[148]</span>
egli impiegò il suo ozio e le ricchezze dell'Oriente
nell'abbellimento di Nicomedia, città posta sul confine
dell'Europa e dell'Asia, quasi ad ugual distanza fra
il Danubio e l'Eufrate. Il buon gusto del Monarca e
la spesa del popolo diedero in pochi anni a Nicomedia
un grado di magnificenza, che sembrava frutto della
fatica di molti secoli, e la renderono inferiore solamente
a Roma, ad Alessandria e ad Antiochia nell'ampiezza e
nella popolazione<a class="tag" id="tag296" href="#note296">[296]</a>. Fu la vita di Diocleziano e di
Massimiano una vita attiva, e ne consumarono essi
gran parte nei campi o nelle loro lunghe e frequenti
marce; ma sembra che ogniqualvolta aveano qualche
riposo dai pubblici affari, si ritirassero con piacere
nelle loro favorite residenze di Nicomedia e di Milano.
È cosa molto dubbiosa se Diocleziano visitasse l'antica
Capitale dell'Impero, prima del ventesimo anno del suo
Regno, in cui celebrò il suo trionfo Romano. In quella
memorabile occasione ancora, la sua permanenza non
oltrepassò i due mesi. Disgustato dalla licenziosa famigliarità
del popolo, egli si partì precipitosamente da
<span class="pagenum"><a id="Page_149"></a>[149]</span>
Roma, tredici giorni prima del tempo che si aspettava
di vederlo comparire in Senato, rivestito colle insegne
della dignità Consolare<a class="tag" id="tag297" href="#note297">[297]</a>.
</p>

<p>
L'avversione mostrata da Diocleziano per Roma e
per la Romana libertà, non era l'effetto di un momentaneo
capriccio, ma conseguenza della più artificiosa
politica. Avea quell'accorto Principe abbozzato un nuovo
sistema d'Imperial governo, che fu di poi perfezionato
dalla famiglia di Costantino; e siccome nel Senato
si conservava religiosamente l'immagine dell'antica
costituzione, egli risolvè di spogliare quell'ordine
de' suoi piccoli avanzi di potenza e di considerazione.
Possiamo rammentarci quali fossero, quasi otto anni
avanti l'innalzamento di Diocleziano, la passeggiera
grandezza e le ambiziose speranze del Senato Romano.
Finchè prevalse l'entusiasmo, molti dei Nobili fecero
imprudente mostra del loro zelo per la causa della libertà;
e quando ebbero i successori di Probo cessato
di proteggere il partito Repubblicano, non seppero i
Senatori nascondere l'impotente loro risentimento. Fu
affidata a Massimiano, come Sovrano dell'Italia, la cura
di estinguere questo più incomodo che pericoloso spirito
d'indipendenza, e tale incarico conveniva perfettamente
al crudele carattere di lui. I più illustri membri
del Senato, pe' quali sempre mostrò Diocleziano
un'affettata stima, furono dal Collega di lui involti nella
accusa di immaginarie congiure, e la possessione di
una magnifica villa o di un ben coltivato territorio era
interpretata come una convincente prova di colpa<a class="tag" id="tag298" href="#note298">[298]</a>.
<span class="pagenum"><a id="Page_150"></a>[150]</span>
Il campo dei Pretoriani, che avea sì lungamente oppressa
la Maestà di Roma, cominciò a proteggerla, e
siccome quelle altere truppe conoscevano la decadenza
del loro potere, eran naturalmente disposte a congiunger
la loro forza coll'autorità del Senato, Fu per le
savie misure di Diocleziano insensibilmente diminuito
il numero dei Pretoriani, furono i loro privilegi aboliti<a class="tag" id="tag299" href="#note299">[299]</a>,
e nel posto loro subentrarono due fedeli legioni
dell'Illirico, che sotto i nuovi nomi di Gioviani e di
Erculiani furono destinate a fare il servizio delle guardie
Imperiali<a class="tag" id="tag300" href="#note300">[300]</a>. Ma la più fatale, benchè segreta ferita,
che ricevesse il Senato dalle mani di Diocleziano e
di Massimiano, fu l'inevitabil fatto della lunga lor lontananza.
Finchè gli Imperatori risederono in Roma,
poteva il Senato essere oppresso, ma difficilmente poteva
esser negletto. I successori di Augusto usavano
del potere di dettare tutte quelle leggi, che loro suggerir
poteva la prudenza o il capriccio; ma queste leggi
venivano ratificate dalla sanzione del Senato. Si conservava
nelle sue deliberazioni e ne' suoi decreti l'immagine
dell'antica libertà; ed i savi principi, che rispettavano
<span class="pagenum"><a id="Page_151"></a>[151]</span>
i pregiudizi del popolo Romano, erano in
qualche modo obbligati a tenere il linguaggio e la condotta
conveniente al Generale ed al primo Magistrato
della Repubblica. Ne' campi e nelle Province spiegavano
la dignità di Monarchi, e quando essi posero
ferma residenza lungi dalla Capitale, abbandonarono
per sempre la dissimulazione, da Augusto raccomandata
ai suoi successori. Nell'esercizio della potenza legislativa
e dell'esecutiva, il Sovrano deliberava coi suoi Ministri,
in vece di consultare il gran Consiglio della nazione.
Il nome del Senato si rammentò con onore fino
all'ultimo periodo dell'Impero. La vanità de' suoi membri<a class="tag" id="tag301" href="#note301">[301]</a>
era sempre lusingata con onorifiche distinzioni,
ma l'assemblea, che per tanto tempo era stata e la sorgente,
e l'istrumento della potenza, fu rispettosamente
lasciata cadere in obblìo. Il Senato di Roma, perdendo
ogni connessione colla Corte Imperiale e coll'attual
costituzione, fu lasciato come un venerabile ma inutile
monumento di antichità sul colle Capitolino.
</p>

<p>
Quando i Principi Romani ebber perduto di vista
il Senato e l'antica lor Capitale, facilmente obbliarono
l'origine e la natura del loro legittimo potere. Le cariche
civili di Console, di Proconsole, di Censore e di
Tribuno, dall'unione delle quali quel potere era stato
formato, ne mostravano al popolo la repubblicana origine.
Questi modesti titoli<a class="tag" id="tag302" href="#note302">[302]</a> furono tralasciati, e se
quei Principi tuttavia distinguevano l'alta lor dignità
<span class="pagenum"><a id="Page_152"></a>[152]</span>
col nome d'Imperatore, si prendeva quella voce in un
senso nuovo e più nobile, nè più denotava il Generale
de' Romani eserciti, ma il Sovrano del mondo Romano.
Il nome d'Imperatore, che a principio era d'instituzione
militare, fu unito ad un altro di genere più
servile. L'epiteto di <i>Dominus</i>, o di Signore, nella significazione
sua primitiva, esprimeva non l'autorità di
un Principe sopra i sudditi o di un comandante sopra
i soldati, ma il dispotico potere di un Padrone sopra
i domestici schiavi<a class="tag" id="tag303" href="#note303">[303]</a>. Riguardandolo in questo odioso
aspetto, lo aveano rigettato con orrore i primi Cesari.
Divenne insensibilmente più debole la loro resistenza,
e meno odioso il nome, finchè in ultimo il titolo di
<i>nostro Signore e Imperatore</i> fu non solamente accordato
dalla adulazione, ma regolarmente inserito nella
legge e nei pubblici monumenti. Questi cotanto superbi
epiteti erano sufficienti ad innalzare o contentare la vanità
più esorbitante, e se i successori di Diocleziano ricusavano
tuttavia il nome di Re, ciò sembra essere
stato l'effetto non tanto della loro moderazione, quanto
della loro delicatezza. Dovunque era in uso la lingua
latina, ed essa era il linguaggio del governo per tutto
l'Impero, il titolo Imperiale, come particolare ad essi,
spiegava un'idea più rispettabile del nome di Re, che
avrebbero avuto comune con cento Barbari capitani,
o che al più poteano derivar solamente da Romolo o
<span class="pagenum"><a id="Page_153"></a>[153]</span>
da Tarquinio. Ma i sentimenti dell'Oriente erano assai
diversi da quelli dell'Occidente. Fino dai più rimoti
tempi della Storia, i Sovrani dell'Asia erano stati
celebrati nel greco linguaggio col titolo di <i>Basileus</i> o
di Re; e poichè questo si riguardava come la prima
distinzione fra gli uomini, fu ben tosto usato dai servili
Provinciali dell'Oriente nelle loro umili suppliche
al trono Romano<a class="tag" id="tag304" href="#note304">[304]</a>. Anche gli attributi o almeno i
titoli della <i>Divinità</i> furono usurpati da Diocleziano e
da Massimiano, che li trasmisero ad una successione
d'Imperatori cristiani<a class="tag" id="tag305" href="#note305">[305]</a>. Queste stravaganti formole di
rispetto perdono però ben presto la loro empietà, perdendo
il loro significato; e quando l'orecchio è una
volta avvezzo a quel suono, si ascoltano con indifferenza
come vaghe, benchè eccessive espressioni di ossequio.
</p>

<p>
Dal tempo di Augusto a quello di Diocleziano i
Principi Romani, conversando famigliarmente tra i loro
concittadini, erano salutati solamente con quello stesso
rispetto che era solito usarsi coi Senatori e coi Magistrati.
Il loro principal distintivo era la Imperiale, o
militare veste di porpora; mentre l'abito Senatorio era
distinto con una larga, o l'equestre con una stretta
fascia o lista del medesimo onorifico colore. La superbia,
o piuttosto la politica di Diocleziano, indusse
<span class="pagenum"><a id="Page_154"></a>[154]</span>
quel Principe artifizioso a introdurre la splendida magnificenza
della Corte di Persia<a class="tag" id="tag306" href="#note306">[306]</a>. Egli si arrischiò
ad assumere il Diadema, ornamento detestato dai Romani
come odiosa insegna della dignità Reale, ed il
cui uso era stato considerato come l'atto più disperato
della follìa di Caligola. Altro non era il diadema
che una larga e bianca fascia, adorna di perle, che cingeva
la testa dell'Imperatore. Le sontuose vesti di
Diocleziano e de' suoi successori erano di seta e di
oro; e vien con indignazione osservato che fino le loro
scarpe erano guarnite delle gemme più preziose. L'accesso
alla lor sacra persona si rendeva ogni dì più difficile
per l'istituzione di nuove formalità e cerimonie.
Gli aditi del palazzo erano diligentemente custoditi
dalle diverse <i>scuole</i>, come cominciarono allora a chiamarsi,
di Uffiziali domestici. Gli appartamenti interiori
furono affidati alla gelosa vigilanza degli Eunuchi, la
moltiplicazione ed influenza dei quali era il più infallibile
indizio del progresso del dispotismo. Quando un
suddito veniva finalmente ammesso all'Imperial presenza,
era obbligato, qualunque fosse la sua condizione,
al prostrarsi al suol, e di adorare, secondo il costume
orientale, la divinità del suo Signore e Padrone<a class="tag" id="tag307" href="#note307">[307]</a>.
Diocleziano era un uomo sensato, che nel corso di una
vita e privata e pubblica avea concepito il giusto valore
e di se stesso e del genere umano: e non è facile
l'immaginare, che nel sostituire i costumi della
Persia a quelli di Roma egli fosse seriamente animato
da così basso principio, quale è quello della vanità.
<span class="pagenum"><a id="Page_155"></a>[155]</span>
Egli si lusingò, che una ostentazione di splendore e di
lusso soggiogherebbe l'immaginazione della moltitudine;
che il Monarca sarebbe meno esposto alla rozza
licenza dei popolo e dei soldati, a misura che la sua
persona fosse meno esposta alla pubblica vista; e che
le abitudini di sommissione insensibilmente produrrebbero
sentimenti di venerazione. L'alterigia usata da
Diocleziano era, egualmente che l'affettata modestia di
Augusto, una teatrale rappresentazione; ma si dee confessare,
che delle due commedie, la seconda era di un
carattere molto più nobile e generoso della prima. La
mira dell'uno era di nascondere l'infinito potere che
aveano gl'Imperatori sul mondo Romano: l'oggetto dell'altro
era di farne pompa.
</p>

<p>
L'ostentazione era il primo principio del nuovo sistema
istituito da Diocleziano; e la divisione, il secondo.
Egli divise l'Impero, le Province, ed ogni ramo
della civile, e della militar amministrazione. Egli moltiplicò
le ruote della macchina del Governo e ne rendè
meno rapide ma più sicure le operazioni. Tutti quei
vantaggi e quei difetti, che poterono accompagnare queste
innovazioni, doverono in gran parte attribuirsi al
primo inventore; ma siccome il nuovo edifizio di politica
fu a poco a poco perfezionato e compito dai
Principi successori, sarà ben fatto differire a considerarlo
al tempo della sua piena maturità e perfezione<a class="tag" id="tag308" href="#note308">[308]</a>.
Riserbando pertanto al regno di Costantino un
più esatto quadro del nuovo Impero, ci contenteremo
di descriverne il principale e decisivo contorno, come
<span class="pagenum"><a id="Page_156"></a>[156]</span>
fu disegnato dalla mano di Diocleziano. Egli aveva associato
tre colleghi all'esercizio del sapremo potere; e giudicando
che i talenti di un solo erano inadeguati alla
pubblica difesa, considerò la congiunta amministrazione
di quattro Principi non come temporario espediente,
ma come legge fondamentale della costituzione. Volle
che il distintivo dei due più vecchi Principi fossero
il diadema e il titolo di <i>Augusto</i>; che questi (secondo
che l'affetto o la stima dirigesse la loro scelta) regolarmente
chiamassero in loro aiuto due subordinati colleghi;
e che i <i>Cesari</i>, innalzati a vicenda al primo posto,
dessero una successione non interrotta d'Imperatori.
L'Impero fu diviso in quattro parti. L'Oriente e
l'Italia erano le più onorevoli; il Danubio ed il Reno,
le più faticose. Le prime esigevano la presenza degli
<i>Augusti</i>; le seconde erano affidate al Governo dei <i>Cesari</i>.
La forza delle legioni era nelle mani dei quattro
Soci della sovranità, e la disperazione di vincer successivamente
quattro formidabili rivali, poteva intimorire
l'ambizione di un intraprendente Generale. Nel
governo civile gl'Imperatori supponevansi esercitare
l'indiviso potere della Monarchia, ed i loro editti, autenticati
coi loro nomi uniti, erano ricevuti in tutte le
Province come promulgati dai loro scambievoli consigli
e dalle loro autorità. Nonostante queste precauzioni,
la politica unione del Mondo Romano fu a poco a poco
disciolta, e si introdusse un principio di divisione, che
nel corso di pochi anni cagionò la perpetua separazione
degl'Imperi Orientale ed Occidentale.
</p>

<p>
Il sistema di Diocleziano fu accompagnato da un
altro molto sostanziale svantaggio, che merita ancora
adesso la nostra attenzione, ed è uno stabilimento più
dispendioso e conseguentemente un aumento di tasse,
<span class="pagenum"><a id="Page_157"></a>[157]</span>
e l'oppressione del popolo. Invece di una modesta famiglia
di schiavi e di liberti, quale era bastata alla
semplice grandezza di Augusto e di Traiano, furono
stabilite tre o quattro magnifiche Corti nelle varie parti
dell'Impero, ed altrettanti <i>Re</i> Romani gareggiarono
l'uno coll'altro e col Monarca Persiano per la vana
superiorità della pompa e del lusso. Il numero dei Ministri,
dei Magistrati, degli Uffiziali, e dei servitori,
che occupavano i diversi dipartimenti dello Stato, si
moltiplicò oltre l'esempio dei primi tempi; e (se noi
possiamo usare la robusta, espressione di un contemporaneo)
«quando la proporzione di quelli che ricevevano,
eccedè la proporzione di quelli che contribuivano,
le Province furono oppresse dal peso dei tributi<a class="tag" id="tag309" href="#note309">[309]</a>.»
Da questa epoca fino all'estinzione dell'Impero,
sarebbe facile il dedurre una continua serie
di clamori e di lagnanze. Ogni scrittore, secondo la sua
religione e la sua situazione, prende o Diocleziano, o
Costantino, o Valente o Teodosio per l'oggetto delle sue
invettive: ma si accordano tutti unanimemente a rappresentare
il peso delle pubbliche imposizioni e particolarmente
la tassa prediale e l'imposizion sulle teste, come
l'intollerabile e sempre crescente gravame dei loro tempi.
Da tale uniformità di lagnanze uno Storico imparziale,
ch'è obbligato di ricavare la verità dalla satira non
meno che dal panegirico, sarà disposto a dividere il
biasimo tra i Principi, che ne sono accusati, ed attribuire
le loro esazioni assai meno ai loro vizi personali,
che all'uniforme sistema del loro governo. L'Imperator
Diocleziano fu veramente l'autore di questo
sistema, ma durante il suo regno il male crescente fu
<span class="pagenum"><a id="Page_158"></a>[158]</span>
ristretto entro i confini della modestia e della discrezione;
ed egli piuttosto che il rimprovero di avere esercitata
l'oppressione, merita quello di averne stabiliti
i perniciosi principj. Si può aggiungere che erano le
sue entrate amministrate con prudente economia; e che
dopo esser tutte le spese correnti pagate, vi rimaneva
tuttavia nel tesoro Imperiale un'ampia provvisione o
per la giudiziosa liberalità o per qualche emergenza
dello Stato.
</p>

<p>
Nell'anno ventunesimo del suo regno, Diocleziano
effettuò la sua memorabile risoluzione di rinunziare all'Impero;
azione che più naturalmente poteva aspettarsi
dal più vecchio, o dal più giovane degli Antonini,
che da un Principe, il quale non avea mai praticate
le lezioni della filosofia o nell'acquisto o nell'esercizio
del supremo potere. Diocleziano ebbe la gloria di dare
al mondo il primo esempio di una rinuncia<a class="tag" id="tag310" href="#note310">[310]</a>, che
non è stata molto frequentemente imitata dai posteriori
Monarchi. Il paralello di Carlo Quinto per altro
si presenterà naturalmente da se stesso alla nostra mente
non solo perchè l'eloquenza di uno Storico moderno
ha renduto quel nome tanto famigliare ad un Inglese
lettore, ma per la molto viva rassomiglianza fra i caratteri
de' due Imperatori, i cui talenti politici furono
superiori al loro genio militare, e le cui speziose virtù
furono effetto molto più dell'arte, che della natura.
<span class="pagenum"><a id="Page_159"></a>[159]</span>
Sembra che la rinunzia di Carlo fosse affrettata dalle
vicende della fortuna; e che lo sconcerto dei suoi favoriti
disegni lo sforzasse ad abbandonare un potere,
ch'egli non ritrovava proporzionato alla propria ambizione.
Ma il Regno di Diocleziano era stato agitato
da flutti di continue vicende, e non sembra che egli
cominciasse a nutrire alcuna seria idea di rinunziare
l'Impero, se non dopo aver vinti tutti i suoi nemici,
e compiti tutti i suoi disegni. Nè Carlo, nè Diocleziano
erano giunti ad un periodo di vita molto avanzato;
giacchè l'uno avea soltanto cinquantacinque anni,
e l'altro non più di cinquantanove; ma la vita attiva
di questi Principi, le loro guerre ed i loro viaggi, le
cure del trono, e la loro applicazione agli affari, aveano
di già alterato il loro temperamento e prodotte le infermità
di una anticipata vecchiezza<a class="tag" id="tag311" href="#note311">[311]</a>.
</p>

<p>
<span class="sidenote">A. D. 304</span>
</p>

<p>
Malgrado la crudezza d'un freddissimo e piovoso inverno,
Diocleziano lasciò l'Italia subito dopo la cerimonia
del suo trionfo, e cominciò il suo viaggio verso
l'Oriente per le Province Illiriche. Egli contrasse ben
tosto dall'inclemenza dei tempi e dalla fatica del viaggio
una lenta malattia, e benchè facesse comode marce,
e fosse ordinariamente portato in una chiusa lettiga,
era il suo male divenuto molto serio e pericoloso,
avanti che egli arrivasse a Nicomedia, verso il fin della
state. Rimase per tutto l'inverno confinato nel suo palazzo:
il suo pericolo eccitava un generale e sincero
cordoglio; ma il popolo poteva giudicare del vario stato
della salute di lui solamente dalla gioia o dalla costernazione
che egli vedea nell'aspetto e nel portamento
<span class="pagenum"><a id="Page_160"></a>[160]</span>
dei Ministri. Fu per qualche tempo generalmente creduto
al rumore della sua morte, e fu supposto che si
tenesse celata onde prevenire le commozioni che potevano
insorgere nell'assenza del Cesare Galerio. Finalmente
però, il primo di marzo, Diocleziano comparve
un'altra volta in pubblico, ma così pallido ed
emaciato, che poteva esser appena riconosciuto da quelli,
ai quali era più famigliare la sua persona. Era ormai
tempo di por fine al penoso contrasto che egli avea
sostenuto per più di un anno fra le cure della sua salute
e della sua dignità. La prima esigeva gran riguardi
e quiete, e l'ultima lo astringeva a dirigere dal letto,
ove giacea infermo, il Governo di un vasto impero. Egli
si risolvè a passare il resto de' suoi giorni in un onorevol
riposo, di porre la sua gloria al coperto dei colpi
di fortuna, e di abbandonare il teatro del mondo ai
suoi più giovani e più operosi Colleghi<a class="tag" id="tag312" href="#note312">[312]</a>.
</p>

<p>
Fu la cerimonia della sua rinuncia celebrata in una
spaziosa pianura, distante tre miglia in circa da Nicomedia.
Montò l'Imperatore sopra un elevato trono,
ed in un discorso, pieno di buon senso e di maestà,
dichiarò la sua intenzione al popolo insieme ed ai soldati,
adunatisi in quella straordinaria occasione.
</p>

<p>
<span class="sidenote">A. D. 305</span>
</p>

<p>
Appena si fu egli spogliato della porpora, che si allontanò
dall'attonita moltitudine; e traversando la città,
in un cocchio coperto se n'andò senza indugio al favorito
ritiro che scelto si era nel suo nativo paese della
<span class="pagenum"><a id="Page_161"></a>[161]</span>
Dalmazia. Nello stesso giorno, che era il primo di maggio<a class="tag" id="tag313" href="#note313">[313]</a>,
Massimiano (secondo che avea antecedentemente
concertato) fece in Milano la sua rinunzia della
Imperiale dignità. In mezzo ancora allo splendore del
trionfo Romano, Diocleziano avea meditato il mio disegno
di rinunziare il Governo. Siccome egli desiderava
di accertarsi dell'ubbidienza di Massimiano, esigè
da esso o una general sicurezza di sottoporre le sue
azioni all'autorità del suo benefattore, o una promessa
particolare di discendere dal Trono ogni volta che ne
ricevesse l'avviso e l'esempio. Questa obbligazione, benchè
confermata colla solennità di un giuramento dinanzi
all'altare di Giove Capitolino<a class="tag" id="tag314" href="#note314">[314]</a>, sarebbe stata
un debole freno al feroce carattere di Massimiano, la
cui passione era l'amor del potere, e che nulla curava
o la presente tranquillità, o la riputazione futura.
Ma egli cede, benchè con ripugnanza, all'autorità che
sopra di lui aveva acquistata il suo più saggio collega,
e si ritirò, immediatamente dopo la sua rinunzia,
in una villa nella Lucania, dove era quasi impossibile
che un animo tanto impaziente trovar potesse alcuna
durevole tranquillità.
</p>

<p>
Diocleziano che si era da una servile origine innalzato
al Trono, passò in una privata condizione gli ultimi
nove anni della sua vita. La ragione avea a lui
suggerito il ritiro, e sembra che ve lo accompagnasse
la contentezza. In esso egli godè per lungo tempo il
<span class="pagenum"><a id="Page_162"></a>[162]</span>
rispetto di quei Principi, ai quali ceduto aveva il dominio
del Mondo<a class="tag" id="tag315" href="#note315">[315]</a>.
</p>

<p>
È raro che gli animi, lungamente esercitati negli affari,
abbiano mai formato alcun abito di conversar con
se stessi; e nella perdita della potenza deplorano principalmente
la mancanza di occupazione. I trattenimenti
delle lettere e della devozione, che sono di tanto compenso
nella solitudine, erano incapaci di fissare l'attenzione
di Diocleziano; ma egli avea conservato, o
almeno presto ricuperò il gusto per li più innocenti e
più naturali piaceri, e le sue ore di ozio erano sufficientemente
impiegate in fabbricare, in piantare, e in
coltivare un giardino. Vien meritamente celebrata la
sua risposta a Massimiano. Veniva egli sollecitato da
quell'inquieto Vecchio a riassumere le redini del Governo
e la porpora Imperiale. Rigettò esso la tentazione
con un sorriso di compassione, tranquillamente
osservando che se egli potesse mostrare a Massimiano
i cavoli da se piantati colle sue proprie mani in Salona,
non sarebbe più stimolato ad abbandonare il godimento
della felicità per andare in traccia della potenza<a class="tag" id="tag316" href="#note316">[316]</a>.
Ne' suoi discorsi cogli amici confessava sovente
che di tutte le arti la più difficile era quella
di regnare, e si esprimeva su questo favorito argomento
con tal calore, che potea essere solamente l'effetto
<span class="pagenum"><a id="Page_163"></a>[163]</span>
dell'esperienza. «Quante volte (soleva egli dire)
è interesse di quattro, o cinque ministri di accordarsi
insieme ad ingannare il loro Sovrano. Separato
dal Genere Umano per la sublime sua dignità,
la verità gli è sempre nascosta; egli non può vedere
che per gli occhi di quelli, ed altro non ode
che le loro false rappresentanze. Conferisce le cariche
più importanti al vizio ed alla debolezza, e
trascura i più virtuosi e più meritevoli tra i suoi
sudditi. Con questi infami artifizi (soggiungea Diocleziano)
i migliori e più savi Principi sono venduti
alla venal corruzione dei loro Cortigiani<a class="tag" id="tag317" href="#note317">[317]</a>.»
Una giusta stima della grandezza, o la sicurezza di
una immortale riputazione accrescono il nostro gusto
per li piaceri della solitudine, ma il Romano Imperatore
avea occupato un posto troppo importante nel mondo,
per godere senza mescolanza di dispiacere i contenti
e la sicurezza di una condizione privata. Era
impossibile che egli ignorasse le turbolenze, dalle quali
fu dopo la sua rinunzia travagliato l'Impero. Era impossibile
che ne fossero per lui indifferenti le conseguenze.
Il timore, il cordoglio e il disgusto lo perseguitarono
talora nella solitudine di Salona. La sua tenerezza,
o almeno il suo orgoglio fu sensibilmente ferito
dalle sventure della consorte e della figlia, e gli
ultimi momenti di Diocleziano furono amareggiati da
alcuni affronti, che Licinio e Costantino avrebber potuto
risparmiare al Padre di tanti Imperatori, ed al
primo autore della loro fortuna. Una fama, benchè
molto dubbia, è arrivata a' nostri tempi, che egli prudentemente
<span class="pagenum"><a id="Page_164"></a>[164]</span>
si sottraesse dal loro potere con una volontaria
morte<a class="tag" id="tag318" href="#note318">[318]</a>.
</p>

<p>
<span class="sidenote">A. D. 313</span>
</p>

<p>
Prima di tralasciare l'esame della vita e del carattere
di Diocleziano, possiamo per un momento rivolgere
lo sguardo al luogo del suo ritiro. Salona, città
principale della sua nativa Provincia della Dalmazia,
era lontana (secondo la misura delle pubbliche strade)
quasi dugento miglia Romane da Aquileia, e dai
confini dell'Italia; e quasi dugentosettanta da Sirmio,
solita residenza degli Imperatori, ogni qualvolta visitavano
l'Illirica frontiera<a class="tag" id="tag319" href="#note319">[319]</a>. Un miserabil villaggio
conserva tuttora il nome di Salona, ma fino nel sedicesimo
secolo gli avanzi di un teatro, ed il confuso
prospetto di archi rotti, e di colonne di marmo attestavano
tuttavia il suo antico splendore<a class="tag" id="tag320" href="#note320">[320]</a>. In distanza
di sei o sette miglia in circa dalla città, Diocleziano
costruì un magnifico palazzo; e si può dalla grandezza
di quella fabbrica inferire da quanto tempo egli avea
meditato il suo disegno di rinunziare l'Impero. La
scelta di un sito, che riunisse tutto ciò che potesse
contribuire o alla salute o al lusso, non richiedeva la
parzialità di un natio del paese. «Era asciutto e fertile
il suolo, l'aria pura e salubre, e benchè eccessivamente
calda nei mesi estivi, quel paese prova
<span class="pagenum"><a id="Page_165"></a>[165]</span>
di rado quei venti caldi e nocivi, ai quali sono esposte
le coste dell'Istria ed alcune parti dell'Italia. Le
vedute dal palazzo non eran men belle, di quello
che fosse allettante il suolo ed il clima. Giace all'occidente
il fertil lido, che si stende lungo l'Adriatico,
nel quale sono sparse molte isolette in tal guisa,
che danno a questa parte del mare l'apparenza
di un vasto lago. Vi è dalla parte di settentrione
la baia che conduceva all'antica città di Salona; il
prospetto e la campagna, che si vede al di là della
stessa, forma un bel contrapposto a quella più estesa
veduta di acqua, che l'Adriatico presenta al mezzogiorno
ed all'oriente. Verso il Settentrione è chiusa
la scena da alte e irregolari montagne, situate
in giusta distanza, e coperte in molti luoghi di villaggi,
di boschi, e di vigne<a class="tag" id="tag321" href="#note321">[321]</a>.»
</p>

<p>
Benchè Costantino, per un pregiudizio assai ovvio,
parli del palazzo di Diocleziano con un affettato disprezzo<a class="tag" id="tag322" href="#note322">[322]</a>,
pure uno dei suoi successori, che potè solamente
vederlo in uno stato mutilato e negletto, ne
<span class="pagenum"><a id="Page_166"></a>[166]</span>
celebra la magnificenza con termini della più alta ammirazione<a class="tag" id="tag323" href="#note323">[323]</a>.
Occupava questo un'estensione di terreno
tra i nove o dieci jugeri inglesi. Era di forma
quadrangolare, fiancheggiato da sedici torri. Due dei
lati erano lunghi quasi seicento piedi, e gli altri due,
quasi settecento. Era tutto costruito di bella pietra
viva, tratta dalle vicine cave di Trau o Traguzio,
molto poco inferiore al marmo stesso. Quattro strade,
intersecate ad angoli retti, dividevano le diverse parti
di questo grand'edifizio, e introduceva al principale
appartamento un magnifico ingresso, che tuttavia si nomina
la Porta d'oro. L'accesso era terminato da un
peristilio di colonne di granito, da un lato del quale
si scopriva il Tempio quadrato di Esculapio, e dall'altro
il Tempio ottangolare di Giove. Diocleziano venerava
il secondo di questi numi come protettore della
sua fortuna, e il primo come custode della sua salute.
Combinando i presenti avanzi colle regole di Vitruvio,
le diverse parti di quell'edifizio, i bagni, la camera
da letto, l'atrio, la Basilica, e le sale Cizicena,
Corintia ed Egizia sono state descritte con qualche
grado di precisione o almeno di probabilità. Le loro
forme erano varie, giuste le loro proporzioni, ma erano
tutte accompagnate da due difetti molto contrari alle
nostre moderne idee di gusto, e di comodo. Queste magnifiche
stanze non avevano nè finestre nè cammini. Ricevevano
la luce dall'alto (giacchè non pare che l'edifizio
avesse più di un solo piano) ed erano riscaldate per
mezzo di tubi condotti lungo le mura. La fila dei principali
appartamenti era difesa verso libeccio da un portico
lungo 517 piedi che deve aver formato un assai
<span class="pagenum"><a id="Page_167"></a>[167]</span>
nobile e dilettoso passeggio, quando alle bellezze della
vista erano aggiunte quelle della pittura o della scoltura.
</p>

<p>
Se fosse questo magnifico edifizio rimasto in una
solitaria contrada, sarebbe stato esposto all'ingiurie del
tempo; ma avrebbe potuto forse sfuggire alla rapace
industria degli uomini. Il villaggio di Aspalato,<a class="tag" id="tag324" href="#note324">[324]</a> e
molto dopo la città provinciale di Spalatro, s'innalzarono
sulle rovine di quello. La porta d'oro introduce
adesso al mercato. S. Gio. Battista ha usurpato gli occhi
di Esculapio: ed il Tempio di Giove è divenuto
la Chiesa Cattedrale, sotto la protezione della Vergine.
Siamo particolarmente debitori di questa descrizione
del palazzo di Diocleziano ad un ingegnoso artefice
dei nostri tempi e del nostro paese, che una
molto nobil curiosità condusse nel cuore della Dalmazia<a class="tag" id="tag325" href="#note325">[325]</a>.
Ma vi è luogo di sospettare che l'eleganza dei
suoi disegni e dell'incisione abbia alquanto adornati
gli oggetti che copiar si dovevano. Sappiamo da un
più recente e molto giudizioso viaggiatore, che le maestose
rovine di Spalatro mostrano non meno la decadenza
delle arti, che la grandezza dell'Impero Romano
al tempo di Diocleziano<a class="tag" id="tag326" href="#note326">[326]</a>. Se tale era veramente lo
<span class="pagenum"><a id="Page_168"></a>[168]</span>
stato dell'architettura, dobbiamo naturalmente credere
che la pittura, e la scoltura avessero sofferto un
deterioramento ancor più sensibile. La pratica dell'architettura
è diretta da poche generali, anzi meccaniche
regole. Ma la scoltura, e la pittura specialmente
si propongono l'imitazione non solo delle forme del
corpo, ma ancora dei caratteri e delle passioni dell'animo.
Poco vale in queste arti sublimi la destrezza
della mano, se non viene animata dall'immaginazione,
e guidata dal più corretto gusto e dall'osservazione.
</p>

<p>
È quasi inutile di osservare che le civili discordie
dell'Impero, la licenza de' soldati, le irruzioni dei Barbari,
ed il progresso del dispotismo divennero fatali al
genio, ed anche al sapere. La successione dei Principi
Illirici ristabilì l'Impero, senza ristabilire le
scienze. La militare loro educazione non era diretta
ad inspirare ad essi l'amor delle lettere; e lo spirito
stesso di Diocleziano benchè attivo, e abile negli affari
non era niente instruito dello studio, o dalla speculazione.
Le professioni della legge, e della medicina
sono di un uso così comune, o di un profitto così
certo che sempre avranno un sufficiente numero di artisti,
forniti di ragionevole abilità e sapere. Ma non
sembra che gli studenti di quelle due facoltà citino
alcun celebre maestro che fiorisse in quel secolo. Non
si udiva lo voce della poesia. La Storia era ridotta a
sterili o confusi compendi, privi egualmente di allettamento
è d'istruzione. Una languida ed affettata eloquenza
era tuttavia pensionata ed al servizio degl'Imperatori,
<span class="pagenum"><a id="Page_169"></a>[169]</span>
i quali non incoraggiavano altre arti che
quelle che contribuivano a soddisfare la loro superbia,
o a difendere il loro potere<a class="tag" id="tag327" href="#note327">[327]</a>.
</p>

<p>
Il secolo della decadenza del sapere e del Genere
Umano è nondimeno famoso per l'origine od il progresso
dei nuovi Platonici. La scuola di Alessandria
impose silenzio a quella d'Atene; e le antiche Sette
si arrolarono sotto le insegne dei Maestri i più alla
moda, che raccomandavano il loro sistema colla novità
del lor metodo e coll'austerità dei loro costumi.
Diversi di questi Maestri, Ammonio, Plotino, Amelio,
e Porfirio<a class="tag" id="tag328" href="#note328">[328]</a>, erano uomini di un pensar profondo
e di una intensa applicazione: ma errando nel vero oggetto
della filosofia, le loro fatiche contribuivano molto
meno a migliorare che a corrompere l'umano intendimento.
I nuovi Platonici trascuravano le cognizioni
convenienti alla nostra situazione, ed alle nostre facoltà,
l'intero circolo delle scienze morali, naturali, e
matematiche, mentre spendevano tutto il loro vigore
in dispute verbali di metafisica, tentavano di esplorare
<span class="pagenum"><a id="Page_170"></a>[170]</span>
i secreti del Mondo invisibile, e procuravano di conciliare
Aristotile con Platone sopra soggetti ignoti a
quei due filosofi, ugualmente che al resto del Genere
Umano. Consumando la loro ragione in queste profonde
ma vane meditazioni, esponevano le loro menti alle illusioni
dell'immaginazione. Si lusingavano di possedere
il segreto di liberare lo spirito dalla sua corporea
prigione; vantavano un famigliar commercio coi
demoni e cogli spiriti, e convenivano (con singolarissima
rivoluzione) lo studio della filosofia in quello dell'arte
magica. Gli antichi Savi avevano derisa la popolar
superstizione: i discepoli di Plotino e di Porfirio,
dopo averne coperta la stravaganza col sottile
pretesto dell'allegoria, ne divennero i più zelanti difensori.
Convenendo coi Cristiani in alcuni pochi misteriosi
punti di fede, combattevano il resto del loro
teologico sistema con tutto il furore di una guerra civile.
I nuovi Platonici appena meriterebbero un posto
nella Storia delle scienze, ma in quella della Chiesa
accaderà spesso far menzione di loro.
</p>
</div>

<div class="chapter">
<p>
<span class="pagenum"><a id="Page_171"></a>[171]</span>
</p>

<h2>
CAPITOLO XIV.
</h2>

<div class="blockquote">
<p>
<i>Turbolenze dopo la rinunzia di Diocleziano: morte di
Costanzo. Innalzamento di Costantino e di Massenzio.
Sei Imperatori ad un tempo. Morte di Massimiano
e di Galerio. Vittoria di Costantino contro Massenzio
e Licinio. Riunione dell'Impero sotto l'autorità di
Costantino.</i>
</p>
</div>

<p>
<span class="sidenote">A. D.<br /> 305-323</span>
</p>

<p>
La bilancia della potenza, da Diocleziano stabilita,
si mantenne finchè fu sostenuta dalla ferma ed esperta
mano del suo fondatore. Esigeva quella una tal fortunata
combinazione di caratteri e di talenti diversi, che
si poteva difficilmente trovare od anche sperare una
seconda volta, due Imperatori senza gelosia, due Cesari
senza ambizione, ed il medesimo generale interesse
invariabilmente seguitato da quattro Principi indipendenti.
Alla rinunzia di Diocleziano e di Massimiano
succedettero diciotto anni di discordia e di confusione.
Fu l'Impero afflitto da cinque guerre civili; ed il rimanente
del tempo, anzi che uno stato di tranquillità,
fu una sospensione di armi tra diversi nemici monarchi,
che riguardandosi l'un l'altro con occhio di timore
e di avversione, procacciavano di aumentare le
loro rispettive forze a spese dei loro sudditi.
</p>

<p>
Appena che Diocleziano e Massimiano ebber rinunziato
alla porpora, fu il lor posto (secondo le regole
della nuova costituzione) occupato dai due Cesari Costanzo
e Galerio, i quali presero immediatamente il titolo
<span class="pagenum"><a id="Page_172"></a>[172]</span>
di Augusto<a class="tag" id="tag329" href="#note329">[329]</a>. Furono gli onori dell'anzianità e
della precedenza accordati al primo di questi Principi,
ed egli sotto un nuovo titolo continuò ad amministrare
il suo antico dipartimento della Gallia, della Spagna e
della Britannia. Il governo di quelle ampie Province
era sufficiente ad occupare i talenti, ed a soddisfare
l'ambizione di lui. La clemenza, la temperanza e la
moderazione distinguevano il dolce carattere di Costanzo,
ed i felici suoi sudditi ebber sovente occasione di
paragonare le virtù del loro Sovrano coi trasporti di
Massimiano, e fino cogli artifizi di Diocleziano<a class="tag" id="tag330" href="#note330">[330]</a>. In
luogo d'imitare il lor fasto e la loro magnificenza orientale,
conservò Costanzo la modestia di un Principe
Romano. Egli dichiarava con non affettata sincerità,
che il suo più stimato tesoro era nei cuori del suo popolo,
e che qualunque volta la dignità del trono o il
pericolo dello Stato esigesse qualche straordinario sussidio,
egli poteva sicuramente contare sulla loro gratitudine
e liberalità<a class="tag" id="tag331" href="#note331">[331]</a>. I provinciali della Gallia, e della Spagna
<span class="pagenum"><a id="Page_173"></a>[173]</span>
e della Britannia, conoscendo il merito di lui e la
propria loro felicità, riflettevano con inquietudine alla
decadente salute dell'Imperatore Costanzo, ed alla tenera
età della numerosa famiglia, che nata era dal secondo
matrimonio di lui colla figlia di Massimiano.
</p>

<p>
Il crudo carattere di Galerio era di una tempra affatto
diversa; e mentre costringeva i suoi sudditi a stimarlo,
rare volte ebbe la compiacenza di procurarsene
l'affetto. La sua fama nelle armi, e soprattutto il buon
successo della guerra Persiana, aveano fatto insuperbire
il suo animo altiero, incapace naturalmente di soffrire
un superiore e per fino un uguale. Se dar potessimo
fede alla parziale testimonianza di uno scrittore
non giudizioso, potremmo attribuire la rinuncia di Diocleziano
alle minacce di Galerio, e riferire le particolarità
di un <i>privato</i> colloquio tra questi due Principi, nel
quale il primo mostrò tanta pusillanimità, quanta ingratitudine
ed arroganza dimostrò l'altro<a class="tag" id="tag332" href="#note332">[332]</a>. Ma questi
oscuri aneddoti vengono bastantemente confutati da un
imparziale esame del carattere e della condotta di Diocleziano.
Per diverse che esser potessero le sue intenzioni,
se egli temuto avesse qualche pericolo dalla violenza
di Galerio, il suo discernimento lo avrebbe indotto
a prevenire il vergognoso contrasto, ed avendo
tenuto lo scettro con gloria, lo avrebbe ceduto senza
disonore.
</p>

<p>
<span class="pagenum"><a id="Page_174"></a>[174]</span>
Dopo l'innalzamento di Costanzo e di Galerio al posto
di <i>Augusti</i>, erano necessari due <i>Cesari</i> per occupare
il lor luogo, e compire il sistema del governo Imperiale.
Diocleziano desiderava sinceramente di ritirarsi
dal Mondo; egli considerava Galerio, che avea sposata
la sua figliuola, come il più saldo sostegno della sua
famiglia e dell'Impero; ed egli consentì senza ripugnanza
che il suo successore si assumesse il merito e
l'odiosità di quella nomina importante. Stabilita fu questa
senza consultar l'interesse o l'inclinazione dei Principi
d'Occidente. Ciaschedun di loro avea un figliuolo
già pervenuto all'età virile, e ognun di questi poteva
sembrare il più legittimo candidato per la vacante dignità.
Ma più non era da paventarsi l'impotente risentimento
di Massimiano; ed il moderato Costanzo, benchè
disprezzasse i pericoli di una guerra civile, ne temeva
giustamente le calamità. I due soggetti, da Galerio
innalzati al posto di Cesare, erano molto più convenienti
a servire alle ambiziose mire di lui; e sembra
che la mancanza di merito o di personale importanza
fosse la principal loro raccomandazione. Il primo
di essi fu Daza, o come fu di poi chiamato, Massimino,
la cui madre era sorella di Galerio. L'inesperto
giovane manifestava tuttavia coi modi e col linguaggio
la rustica sua educazione, quando con suo ed universale
stupore, fu da Diocleziano rivestito della porpora,
innalzato alla dignità di Cesare ed incaricato del
supremo comando dell'Egitto e della Siria<a class="tag" id="tag333" href="#note333">[333]</a>. Nel tempo
<span class="pagenum"><a id="Page_175"></a>[175]</span>
istesso Severo, ministro fedele, addetto ai piaceri,
ma non incapace degli affari, fu mandato a Milano,
per ricevere dalle ripugnanti mani di Massimiano gli
ornamenti Cesarei, ed il possesso dell'Italia e dell'Affrica<a class="tag" id="tag334" href="#note334">[334]</a>.
Secondo la forma della costituzione, Severo
riconosceva il primato dell'occidentale Imperatore; ma
era assolutamente addetto ai comandi del suo benefattore
Galerio, che riservandosi i paesi intermedj tra i
confini dell'Italia e quelli della Siria, stabilì saldamente
la sua potenza sopra tre quarti della Monarchia. Nella
piena fiducia, che la vicina morte di Costanzo lo lascerebbe
solo padrone del Mondo Romano, siamo assicurati
ch'egli si era formata nella sua mente una lunga
serie di futuri Principi, e che meditava di ritirarsi dalla
pubblica vita, dopo di aver compito un glorioso regno
di quasi vent'anni<a class="tag" id="tag335" href="#note335">[335]</a>.
</p>

<p>
Ma in meno di diciotto mesi due inaspettate rivoluzioni
rovesciarono gli ambiziosi disegni di Galerio. Le
speranze di unire al suo impero le occidentali Province
rimasero deluse per l'innalzamento di Costantino, mentre
l'Italia e l'Affrica si eran perdute per la fortunata
ribellione di Massenzio.
</p>

<p>
<span class="sidenote">A. D. 274</span>
</p>

<p>
I. La fama di Costantino ha richiamato l'attenzione
della posterità alle più minute circostanze della vita,
e dell'azioni di lui. Il luogo della sua nascita, e la
condizione della sua madre Elena, furono il soggetto
non solo di letterarie, ma ancora di nazionali dispute.
Malgrado la recente tradizione che le assegna per genitore
un Re Britanno, siamo obbligati a confessare
<span class="pagenum"><a id="Page_176"></a>[176]</span>
che Elena era figlia di un locandiere<a class="tag" id="tag336" href="#note336">[336]</a>. Ma possiamo
nel tempo stesso difendere la legittimità del suo
matrimonio, contro coloro che l'hanno rappresentata
come concubina di Costanzo<a class="tag" id="tag337" href="#note337">[337]</a>. È molto probabile che
Costantino il Grande nascesse in Naisso città della
Dacia;<a class="tag" id="tag338" href="#note338">[338]</a> e non è da maravigliarsi, che in una famiglia,
e in una Provincia illustre soltanto per la professione
dell'armi, il giovane mostrasse così poca inclinazione
a coltivare il suo spirito coll'acquisto delle
<span class="pagenum"><a id="Page_177"></a>[177]</span>
scienze<a class="tag" id="tag339" href="#note339">[339]</a>. Egli avea quasi 18 anni quando il padre
di lui fu promosso al posto di Cesare: ma questo fortunato
evento fu seguitato dal divorzio della madre: e
lo splendore di una imperiale parentela ridusse il figliuolo
di Elena ad uno stato di disonore o di umiliazione.
Invece di seguitare Costanzo in Occidente, egli
rimase al servizio di Diocleziano; si segnalò col valore
nelle guerre dell'Egitto e della Persia, e s'innalzò a
poco a poco all'onorevol grado di tribuno del prim'ordine.
Era Costantino di alta e maestosa statura, destro
in tutti i suoi esercizi, intrepido in guerra, ed affabile
in pace. In tutta la sua condotta l'ardente spirito della
gioventù veniva moderato da un'abitual prudenza, ed
avendo l'animo gonfio d'ambizione, sembrava freddo
ed insensibile agli allettamenti del piacere. Il favore
del popolo e dei soldati, che lo avevano nominato come
un meritevole candidato per la dignità di Cesare, servì
soltanto ad inasprire la gelosia di Galerio; e benchè
la prudenza lo trattenesse dall'usare alcuna violenza
<span class="pagenum"><a id="Page_178"></a>[178]</span>
aperta, tuttavia ad un assoluto Monarca rade volta
mancano i mezzi di eseguire una sicura e segreta vendetta<a class="tag" id="tag340" href="#note340">[340]</a>.
Crescevano ad ogni momento il pericolo di
Costantino, ed il timor di suo padre, che con replicate
lettere esprimeva il più ardente desiderio d'abbracciare
il figliuolo. La politica di Galerio lo tenne
a bada per qualche tempo con dilazioni o con iscuse,
ma era impossibile il resister per lungo tempo ad una
natural dimanda del suo collega senza sostenere coll'armi
il rifiuto. Fu con ripugnanza accordata la permissione
del viaggio, e tutte quelle precauzioni che prender
potè l'Imperatore per impedire un ritorno, di cui
egli temeva con tanta ragione le conseguenze, vennero
felicemente deluse dall'incredibile diligenza di Costantino<a class="tag" id="tag341" href="#note341">[341]</a>.
Lasciando di notte il palazzo di Nicomedia,
egli corse la posta per la Bitinia, per la Tracia, per
la Dacia, per la Pannonia, per l'Italia, e per la Gallia,
e in mezzo alle giulive acclamazioni del popolo
arrivò al porto di Bologna nel momento stesso che il
padre si preparava l'imbarco per la Britannia<a class="tag" id="tag342" href="#note342">[342]</a>.
</p>

<p>
<span class="pagenum"><a id="Page_179"></a>[179]</span>
</p>

<p>
<span class="sidenote">A. D. 306</span>
</p>

<p>
La Britannica spedizione, ed una facil vittoria sopra
i Barbari della Caledonia furono l'ultime imprese del
Regno di Costanzo. Egli cessò di vivere nell'Imperial
palazzo di Jorck 15 mesi dopo aver assunto il titolo
di Augusto, e quasi quattordici anni e mezzo dopo
essere stato promosso al posto di Cesare. La morte di
lui fu seguitata immediatamente dall'innalzamento di
Costantino. Le idee di eredità e di successione sono
sì famigliari, che la maggior parte del genere umano
le considera come fondate non solamente sulla ragione,
ma fino sulla stessa natura. La nostra immaginazione
trasferisce con facilità i medesimi principi dal privato
patrimonio al pubblico dominio; e qualunque volta un
virtuoso padre lascia dopo di se un figliuolo, il cui
merito sembra giustificare la stima, anzi le speranze
del popolo, la doppia influenza del pregiudizio e dell'affetto
opera con una forza invincibile. Il fiore degli
eserciti occidentali avea seguito Costanzo nella Britannia,
e le truppe nazionali erano rinforzate da un numeroso
corpo di Alemanni, i quali obbedivano agli
ordini di Croco, uno de' loro ereditarj condottieri<a class="tag" id="tag343" href="#note343">[343]</a>.
Gli aderenti di Costantino con gran diligenza inculcavano
alle legioni l'idea della loro importanza, e la
sicurezza che la Britannia, la Gallia e la Spagna acconsentirebbero
alla loro elevazione. Fu domandato ai
<span class="pagenum"><a id="Page_180"></a>[180]</span>
soldati, se potevano esitare un momento tra l'onore di
mettere alla lor testa il degno figliuolo del loro diletto
Imperatore, e l'ignominia di vilmente aspettare l'arrivo
di qualche oscuro straniero, al quale si fosse il
Sovrano dell'Asia compiaciuto di donare le armate e
le province dell'Occidente. Fu ad essi insinuato che
la gratitudine e la liberalità erano le distinte virtù di
Costantino: e questo Principe artificioso non si presentò
alle truppe finchè non furono disposte a salutarlo
coi nomi di Augusto e d'Imperatore. Il trono era
l'oggetto delle sue brame: e quando ancora fosse stato
meno animato dall'ambizione, era il trono per lui l'unico
mezzo di salvezza. Egli ben conosceva il carattere
ed i sentimenti di Galerio, e sapeva bastantemente
che se desiderava di vivere, doveva determinarsi a regnare.
La decente, anzi ostinata resistenza che egli
volle affettare<a class="tag" id="tag344" href="#note344">[344]</a>, era destinata a giustificare la sua
usurpazione; nè egli cedè alle acclamazioni dell'esercito
finchè preparati non ebbe i materiali propri per una
lettera, che immediatamente spedì all'Imperatore d'Oriente.
Costantino gli faceva noto il tristo evento della
morte del padre; modestamente sosteneva il suo natural
diritto alla successione, e rispettosamente si lagnava
che l'affettuosa violenza delle sue truppe non gli avesse
permesso di procurarsi l'Imperial porpora coi
metodi regolari e legali. I primi moti di Galerio furono
di sorpresa, di sconcerto, e di rabbia; e siccome
egli poteva rare volte frenare le sue passioni, altamente
minacciò di dare alle fiamme e la lettera ed il messaggero.
<span class="pagenum"><a id="Page_181"></a>[181]</span>
Ma il suo risentimento si calmò a poco a
poco; e quando egli riflettè ai dubbi eventi della guerra,
quando ebbe bilanciato il carattere e la forza del suo
avversario, consentì ad abbracciare l'onorevole accomodamento,
che la prudenza di Costantino gli avea
lasciato aperto. Senza condannare o ratificare la scelta
dell'esercito Britannico, Galerio riconobbe il figliuolo
del suo defunto collega, come sovrano delle Transalpine
Province; ma solamente gli dette il titolo di Cesare,
ed il quarto posto tra i Principi Romani, mentre
conferiva il posto vacante di Augusto al suo favorito
Severo. Fu conservata l'apparente armonia dell'Impero,
e Costantino, che già possedeva la sostanza del
supremo potere, aspettò senza impazienza l'opportunità
di conseguirne gli onori<a class="tag" id="tag345" href="#note345">[345]</a>.
</p>

<p>
Ebbe Costanzo dal secondo suo matrimonio sei figliuoli,
tre maschi, e tre femmine; e la loro Imperial
discendenza avrebbe potuto procurar ai medesimi la
preferenza sopra la più bassa estrazione del figliuolo
di Elena. Ma Costantino era in età di trentadue anni,
nel pieno vigore di spirito e di corpo, quando il maggiore
dei suoi fratelli non potea oltrepassar tredici anni.
Il diritto del superiore suo merito era stato riconosciuto
e ratificato dal moribondo Imperatore<a class="tag" id="tag346" href="#note346">[346]</a>. Negli
ultimi suoi momenti, Costanzo raccomandò alla cura
<span class="pagenum"><a id="Page_182"></a>[182]</span>
del suo maggior figliuolo la salvezza e la grandezza
della famiglia, scongiurandolo a prendere l'autorità ed
i sentimenti di padre verso i figliuoli di Teodora. La
liberale loro educazione, i vantaggiosi matrimonj, la
sicurezza e lo splendore della lor vita, e le prime cariche
dello Stato, delle quali furono rivestiti, attestano
il fraterno amore di Costantino; ed essendo quei Principi
di animo dolce e grato, cederono senza ripugnanza
alla superiorità del genio, e della fortuna<a class="tag" id="tag347" href="#note347">[347]</a>.
</p>

<p>
II. L'ambizioso animo di Galerio si era appena acquietato
per le deluse sue mire sulle Galliche Province,
che l'inaspettata perdita dell'Italia ne ferì l'orgoglio
e l'autorità in una parte ancor più sensibile.
Avea la lunga assenza degl'Imperatori ripiena Roma
di disgusto e di rancore; ed il popolo a poco a poco
s'avvide, che la preferenza data a Nicomedia ed a Milano
non dovea attribuirsi alla inclinazione di Diocleziano,
ma al permanente sistema del Governo da lui
stabilito. In vano, pochi mesi dopo la rinunzia di lui,
i successori fecero (in nome del medesimo) la dedica
di quei magnifici bagni, le cui rovine forniscono tutt'ora
e suolo e materiali per tante Chiese, e Conventi<a class="tag" id="tag348" href="#note348">[348]</a>.
<span class="pagenum"><a id="Page_183"></a>[183]</span>
La tranquillità di quegli eleganti recessi di comodo e
di lusso fu disturbata dalle impazienti mormorazioni
dei Romani; e a poco a poco si sparse un rumore,
che le somme spese in erigere quegli edifizi si trarrebbero
ben tosto dalle lor mani. Verso quel tempo
l'avarizia di Galerio, o forse i bisogni dello Stato lo
avevano indotto a fare un esatto, e rigoroso esame delle
possessioni dei sudditi per l'oggetto di una tassa generale
su i terreni, e sulle persone. Sembra che si
prendesse un minutissimo registro dei loro beni effettivi;
e dovunque era il minimo sospetto di nascondiglio,
si adoperava francamente la tortura per ottenere
una sincera dichiarazione delle loro personali ricchezze<a class="tag" id="tag349" href="#note349">[349]</a>.
Più non si aveva riguardo a quei privilegi, che
avevano innalzata l'Italia sopra la condizione delle Province;
e già i ministri delle pubbliche entrate cominciavano
a numerare il popolo Romano, ed a determinare
la proporzione delle nuove tasse. Anche dopo la
totale estinzione dello spirito di libertà, hanno talvolta
i sudditi più avviliti osato di resistere ad una inaspettata
invasione del lor patrimonio; ma in questa occasione
fu l'ingiuria aggravata dall'insulto, ed il sentimento
del privato interesse fu ravvivato da quello dell'onor
nazionale. La conquista della Macedonia (come
già abbiamo osservato) aveva liberato i Romani dal
peso delle tasse personali. Benchè avessero provato ogni
forma di dispotismo, avevano ornai goduto di quella
esenzione per quasi 500 anni; nè potevano essi pazientemente
soffrire l'insolenza di un Illirico contadino
<span class="pagenum"><a id="Page_184"></a>[184]</span>
che dalla sua lontana residenza nell'Asia, pretendeva
di annoverar Roma tra le tributarie città del suo Impero.
Il nascente furor del popolo fu incoraggiato dall'autorità,
o almeno dalla connivenza del Senato, e i
deboli avanzi dei Pretoriani, che aveano ragione di temere
la propria abolizione, abbracciarono un sì onorevole
pretesto, e si dichiararono pronti a trar fuori
le spade in servizio dell'oppressa lor patria. Era desiderio,
e presto divenne speranza d'ogni cittadino,
che dopo avere scacciato dall'Italia i loro stranieri tiranni,
si eleggesse un principe, il quale, e pel luogo
della sua residenza e per le sue massime di governo,
meritasse un'altra volta il titolo d'Imperatore di Roma.
Il nome non meno che la situazione di Massenzio
determinarono in suo favore il popolare entusiasmo.
</p>

<p>
<span class="sidenote">A. D. 306</span>
</p>

<p>
Massenzio era figliuolo dell'Imperatore Massimiano,
ad avea sposata la figliuola di Galerio. La sua nascita,
ed il suo matrimonio sembravano offrirgli la più bella
speranza di succedergli nell'Impero. Ma i suoi vizi e
la sua incapacità lo esclusero dalla dignità di Cesare,
che Costantino aveva meritato per una pericolosa superiorità
di merito. La politica di Galerio preferiva
quei colleghi, che non potessero nè disonorare la scelta,
nè disubbidire ai comandi del loro benefattore. Fu perciò
un oscuro straniero innalzato al trono d'Italia, ed
al figliuolo dell'ultimo Imperatore d'Occidente fu lasciato
godere il lusso di una privata fortuna in una
villa poche miglia lontana dalla capitale. Le nere passioni
dell'anima di Massenzio, la sua vergogna, l'agitazione,
e la rabbia vennero infiammate dall'invidia alle
nuove della fortuna di Costantino, ma le speranze di
lui furono ravvivate dal pubblico disgusto, ed egli facilmente
fu persuaso ad unire le sue personali ingiurie
<span class="pagenum"><a id="Page_185"></a>[185]</span>
e pretensioni alla causa del popolo Romano. Due Tribuni
Pretoriani, ed un Commissario delle provvisioni si
addossarono il regolamento della congiura, ed essendo
ogni ordine dei cittadini animato dal medesimo spirito,
l'immediato successo non era nè dubbioso, nè difficile.
Il Prefetto della città, e pochi magistrati, che si mantennero
fedeli a Severo, furono trucidati dalle guardie;
e Massenzio, rivestito degl'Imperiali ornamenti, fu con
applausi riconosciuto dal Senato, e dal Popolo come
protettore della libertà e dell'onore di Roma. È incerto
se fosse Massimiano precedentemente informato
della cospirazione; ma tosto che lo stendardo della ribellione
fu alzato in Roma, il vecchio Imperatore uscì
dal ritiro, dove l'autorità di Diocleziano lo aveva condannato
a passare la vita in una malinconica solitudine,
e coprì la sua nuova ambizione col velo di tenerezza
paterna. A richiesta del figliuolo e del Senato
egli condiscese a riprender la porpora. Il suo antico
splendore, la sua esperienza ed il suo nome nelle armi
aggiunsero forza e riputazione al partito di Massenzio<a class="tag" id="tag350" href="#note350">[350]</a>.
</p>

<p>
Secondo l'avviso, o piuttosto gli ordini del suo collega,
l'Imperator Severo si affrettò immediatamente
verso Roma, nella piena lusinga di sopprimer facilmente
coll'inaspettata sua celerità il tumulto di una
imbelle plebaglia, comandata da un giovane licenzioso.
Ma trovò al suo arrivo chiuse le porte della città, ripiene
le mura di armi e di armati, un Generale sperimentato
<span class="pagenum"><a id="Page_186"></a>[186]</span>
alla testa dei ribelli, e scoraggiate e malcontente
le sue proprie truppe. Un numeroso corpo di
Mori disertò, passando al nemico, allettati dalla promessa
d'un largo donativo, e (se vero è che fossero
stati arrolati da Massimiano per la sua guerra affricana)
anteponendo i naturali sentimenti della gratitudine
agli artificiali legami della fedeltà. Anulino, Prefetto
dei Pretoriani, si dichiarò in favore di Massenzio,
seco traendo la più considerabil parte delle truppe,
avvezze ad obbedire al suo comando. Roma, secondo
l'espressione di un oratore, richiamò le sue armate, e
l'infelice Severo, privo di forza e di consiglio, si ritirò,
anzi fuggì precipitosamente a Ravenna. Ivi egli avrebbe
potuto esser sicuro per qualche tempo. Le fortificazioni
di Ravenna eran capaci di resistere agli sforzi
dell'esercito Italiano, e le paludi, che circondavano la
città, erano sufficienti ad impedirne l'accesso. Il mare,
che Severo dominava con una possente flotta, lo assicurava
di un incessato soccorso di provvisioni, e dava
un libero ingresso alle legioni, che al ritorno della primavera
s'avanzassero dall'Illirico e dall'Oriente in suo
soccorso, Massimiano, che dirigeva in persona l'assedio,
fu ben tosto convinto, che potrebbe perdere inutilmente
il tempo e l'esercito in quella infruttuosa
impresa, e che niente sperar poteva dalla forza o dalla
fame. Con arte più conveniente al carattere di Diocleziano,
che al suo proprio, egli diresse l'attacco più
contro lo spirito di Severo, che contro le mura di Ravenna.
I tradimenti, già provati, avean disposto quel
Principe sventurato a diffidare degli amici, e degli aderenti
più sinceri. Gli emissari di Massimiano facilmente
persuasero alla sua credulità, che si era formata una
congiura per tradir la città; e profittando dei suoi timori,
<span class="pagenum"><a id="Page_187"></a>[187]</span>
lo indussero a non esporsi alla discrezione di un
vincitore irritato, ma ad accettare la sicurezza d'una
onorevole capitolazione. Egli fu da prima ricevuto con
umanità e trattato con rispetto. Massimiano condusse
a Roma il prigioniero Imperatore, e lo accertò colle
più solenni proteste, che egli cedendo la porpora si
sarebbe assicurata la vita. Ma Severo altro non potè
ottenere che una piacevol morte e le esequie Imperiali.
</p>

<p>
<span class="sidenote">A. D. 307</span>
</p>

<p>
Fu ad esso significata la sua sentenza, e lasciato alla
sua scelta il modo di eseguirla. Egli preferì il metodo
favorito degli antichi, quello cioè di aprirsi le vene;
ed appena spirato, fu il suo corpo riposto nel sepolcro,
già costruito per la famiglia di Gallieno<a class="tag" id="tag351" href="#note351">[351]</a>.
</p>

<p>
Benchè il carattere di Costantino pochissima somiglianza
avesse con quello di Massenzio, uguali erano
la loro situazione ed il loro interesse; e sembrava che
la prudenza esigesse l'unione delle loro forze contro
il comune nemico. Nonostante la superiorità dell'età
e del grado, l'infaticabil Massimiano passò le Alpi, e
sollecitando una personal conferenza col Sovrano della
Gallia, seco condusse la sua figliuola Fausta come pegno
della nuova alleanza. Fu il matrimonio celebrato
in Arles con ogni magnifico apparato, e l'antico collega
di Diocleziano, che sosteneva di nuovo la sua pretensione
all'Impero Occidentale, conferì al suo genero
ed alleato il titolo d'Augusto. Piegandosi Costantino
a ricevere quella dignità dalle mani di Massimiano,
sembrava che abbracciasse la causa di Roma e del Senato;
<span class="pagenum"><a id="Page_188"></a>[188]</span>
ma ambigue furono le sue proteste, lenta ed infruttuosa
la sua assistenza. Egli considerava con attenzione
l'imminente contesa tra i Sovrani dell'Italia e
l'Imperatore dell'Oriente, ed era preparato a consultare
o la propria sicurezza o la propria ambizione, secondo
l'evento della guerra<a class="tag" id="tag352" href="#note352">[352]</a>.
</p>

<p>
L'importanza della occasione richiedeva la presenza
ed i talenti di Galerio. Alla testa di un possente esercito,
raccolto dall'Illirico e dall'Oriente, egli entrò
nell'Italia, risoluto di vendicare la morte di Severo, e
di punire i ribelli Romani, o secondo che egli esprimeva
le sue intenzioni nel furioso linguaggio di un
Barbaro, di estirpare col ferro il Senato, e distruggere
il popolo. Ma la perizia di Massimiano avea concertato
un prudente sistema di difesa. L'invasore trovò i
nemici fortificati, ed inaccessibili tutti i posti, e benchè
si avanzasse sino a Narni, a sessanta miglia da Roma,
il suo dominio nell'Italia era ristretto negli angusti
confini del suo campo. Avvedutosi che si rendeva
la sua impresa ognor più difficile, il superbo Galerio
fece i suoi primi passi per una riconciliazione, e spedì
due dei suoi più ragguardevoli Uffiziali a tentare i Principi
Romani coll'offerta di una conferenza, e colla dichiarazione
del suo paterno riguardo per Massenzio,
il quale potrebbe ottenere assai più dalla sua generosità,
che sperar potesse dal dubbio evento della guerra<a class="tag" id="tag353" href="#note353">[353]</a>.
Furono costantemente rigettate le offerte di Galerio,
<span class="pagenum"><a id="Page_189"></a>[189]</span>
ricusata con disprezzo la sua perfida amicizia;
ed egli poco dopo scoprì che se, opportunamente ritirandosi,
non provvedeva alla sua salvezza, avea qualche
ragion di temere la sorte di Severo. I Romani liberamente
contribuirono alla distruzione di lui con
quelle ricchezze, che difendevano dalla rapace tirannia
del medesimo. Il nome di Massimiano, le popolari maniere
del figliuolo di lui, la segreta distribuzione di
larghe somme, e la promessa di ricompense ancor più
liberali arrestarono l'ardore, e corruppero la fedeltà
delle Illiriche legioni; e quando Galerio dette finalmente
il segno della ritirata, non potè senza qualche
difficoltà indurre i suoi veterani a non abbandonare
quell'insegna che gli avea al sovente guidati alla vittoria
ed all'onore. Uno scrittore contemporaneo assegna
due altre cagioni al cattivo successo della spedizione;
ma sono ambedue di tal natura, che difficilmente
un cauto Storico s'indurrebbe ad adottarle. Ci
vien detto che Galerio, il quale si era formato una
idea molto imperfetta della grandezza di Roma dalle
città dell'Oriente a lui note, trovò le proprie forze inadeguate
all'assedio di quella immensa capitale. Ma l'estensione
di una città serve solamente a renderla più
accessibile al nemico. Roma era da lungo tempo avvezza
a sottomettersi all'avvicinarsi d'un conquistatore,
nè avrebbe potuto il passeggiero entusiasmo del popolo
lungamente contendere contro la disciplina ed il
valore delle legioni. Siamo parimente informati, che
le legioni medesime furono colpite dall'orrore e dal rimorso,
<span class="pagenum"><a id="Page_190"></a>[190]</span>
e che quei pietosi figliuoli della Repubblica ricusarono
di violare la santità della lor venerabile madre<a class="tag" id="tag354" href="#note354">[354]</a>.
Ma rammentandoci quanto facilmente nelle più
antiche guerre civili, lo zelo di partito, e l'uso della
militare ubbidienza avea trasformati i nativi cittadini
di Roma nei più implacabili suoi nemici, saremo disposti
a diffidarci di questa estrema delicatezza dei
Barbari e stranieri, i quali non aveano mai veduta
l'Italia finchè non vi entrarono in una ostile maniera.
Se non fossero stati ritenuti da motivi d'interessante
natura, avrebbero forse risposto a Galerio colle
stesse parole dei veterani di Cesare: «Se desidera il
nostro Generale di condurci alle rive del Tevere,
siamo disposti a seguitare il suo campo. Qualunque
muro egli sia risoluto di atterrare, sono le nostre
mani pronte a mettere in opra le macchine; nè punto
esiteremo, ancorchè la città destinata alla strage
fosse Roma medesima.» Sono queste per vero dire
le espressioni di un poeta, ma di un poeta che è stato
distinto ed ancor censurato pel suo rigoroso aderimento
alla verità della Storia<a class="tag" id="tag355" href="#note355">[355]</a>.
</p>

<p>
Le legioni di Galerio mostrarono una funestissima
<span class="pagenum"><a id="Page_191"></a>[191]</span>
prova della loro disposizione, colle devastazioni che
commisero nella loro ritirata. Uccisero, rapirono, saccheggiarono,
menarono via gli armenti e le gregge
degli Italiani, incendiarono i villaggi pe' quali passarono,
e procurarono di distruggere quel paese, che non
aveano potuto soggiogare. Per tutta la marcia Massenzio
inquietò la loro retroguardia, ma molto saggiamente
evitò una general battaglia con quei valorosi e
disperati veterani. Il padre di lui avea intrapreso un
secondo viaggio nella Gallia colla speranza d'indurre
Costantino, che adunato aveva un esercito sulla frontiera,
ad unirsi a perseguitare Galerio, e a compir la
vittoria. Ma le azioni di Costantino erano guidate dalla
ragione e non dal risentimento. Egli persistè nella saggia
risoluzione di mantenere la bilancia della potenza
nel diviso Impero, e più non odiava Galerio, quando
quest'ambizioso Principe più non era un oggetto di terrore<a class="tag" id="tag356" href="#note356">[356]</a>.
</p>

<p>
<span class="sidenote">A. D. 307</span>
</p>

<p>
L'animo di Galerio era al tutto suscettivo delle più
feroci passioni, ma non era però incapace di una sincera
e durevole amicizia. Licinio, non dissimile da lui
per carattere e per costumi, sembra che ne ottenesse
l'affetto e la stima. La lor familiarità era cominciata
nel periodo forse più felice della loro gioventù ed oscurità;
ed assodata l'aveano la libertà ed i pericoli di
una vita militare. Si erano essi avanzati quasi con passi
uguali per le successive cariche della guerra, e sembra
che Galerio, appena rivestito della porpora, concepisse
il disegno d'innalzare il compagno ad un posto
<span class="pagenum"><a id="Page_192"></a>[192]</span>
uguale al suo proprio. Nel breve corso della sua
prosperità egli considerò il grado di Cesare come inferiore
all'età ed al merito di Licinio, e volle piuttosto
riserbargli il posto di Costanzo e l'Impero dell'Occidente.
Mentre era l'Imperatore occupato nella
guerra dell'Italia, affidò al suo amico la difesa del Danubio;
ed immediatamente dopo il suo ritorno da quella
infelice spedizione, rivestì Licinio della vacante porpora
di Severo, cedendo all'immediato comando di lui
le Province dell'Illirico<a class="tag" id="tag357" href="#note357">[357]</a>. Portata che fu nell'Oriente
la nuova della sua promozione, Massimino governatore,
anzi oppressore dell'Egitto e della Siria, svelando
la sua invidia ed il suo disgusto, sdegnò l'inferiore
nome di Cesare, e malgrado i preghi non meno che
gli argomenti di Galerio, esigè quasi a forza il titolo
uguale di Augusto<a class="tag" id="tag358" href="#note358">[358]</a>. Per la prima ed anche ultima
volta fu il mondo Romano governato da sei Imperatori.
Nell'Occidente Costantino e Massenzio affettavano
di venerare il loro padre Massimiano. Nell'Oriente
Licinio e Massimino onoravano con più reale considerazione
il loro benefattore Galerio. La diversità di
<span class="pagenum"><a id="Page_193"></a>[193]</span>
interessi e la memoria di una guerra recente divideva
l'Impero in due grandi e nemiche potenze; ma i loro
timori scambievoli produssero un'apparente tranquillità,
anzi una finta riconciliazione, finchè la morte
dei principi più vecchi di Massimiano, e particolarmente
di Galerio, diede una nuova direzione alle mire
ed alle passioni dei loro sopravviventi colleghi.
</p>

<p>
Quando Massimiano ebbe con ripugnanza ceduto
l'Impero, i venali contemporanei oratori applaudirono
alla filosofica sua moderazione. Quando la sua ambizione
eccitò o almeno animò una guerra civile, essi
rendettero grazie al generoso suo patriottismo, e delicatamente
criticarono quell'amore dell'ozio o della
solitudine, che lo avea allontanato dal pubblico servizio<a class="tag" id="tag359" href="#note359">[359]</a>.
Ma era impossibile che animi simili a quelli
di Massimiano e del suo figliuolo, possedessero lungamente
d'accordo una indivisa potenza. Massenzio si
considerava come il legittimo Sovrano dell'Italia eletto
dal Senato e dal popolo Romano; nè soffrir voleva il
freno del suo genitore, il quale arrogantemente si dichiarava,
che pel suo nome e pe' suoi talenti era stato
quel temerario giovine stabilito sul trono. Fu la causa
solennemente agitata dinanzi ai Pretoriani e quelle
truppe che temevano la severità del vecchio Imperatore,
sposarono il partito di Massenzio<a class="tag" id="tag360" href="#note360">[360]</a>. Fu però
<span class="pagenum"><a id="Page_194"></a>[194]</span>
rispettata la vita e la libertà di Massimiano, ed egli
si ritirò dall'Italia nell'Illirico, affettando di pentirsi
della sua passata condotta, e secretamente macchinando
nuovi mali. Ma Galerio, che ben conosceva il carattere
di lui, l'obbligò bentosto ad allontanarsi dai suoi
dominj, e l'ultimo refugio del deluso Massimiano fu
la Corte del suo genero Costantino<a class="tag" id="tag361" href="#note361">[361]</a> Egli fu ricevuto
con rispetto da quel Principe artificioso, e coll'apparenza
di figlial tenerezza dalla Imperatrice Fausta.
Esso, per allontanare ogni sospetto, depose una
seconda volta la porpora Imperiale<a class="tag" id="tag362" href="#note362">[362]</a>, dichiarandosi
finalmente convinto della vanità delle grandezze e dell'ambizione.
Se perseverato egli avesse in questa risoluzione,
avrebbe potuto terminare la sua vita con
quiete e riputazione, benchè meno decorosamente che
nel suo primo ritiro. Ma il vicino aspetto di un trono
gli rammemorò il grado dal quale egli era caduto, e
deliberò di fare un disperato sforzo per regnare o perire.
Una incursione dei Franchi avea richiamato Costantino
con una parte del suo esercito alle rive del
Reno. Il resto delle truppe era accampato nelle meridionali
province della Gallia, che giacevano esposte
alle imprese dell'Imperatore Italiano, ed era depositato
nella città di Arles un considerabil tesoro. Massimiano
o artificiosamente inventò, o frettolosamente accreditò
<span class="pagenum"><a id="Page_195"></a>[195]</span>
un vano rumore della morte di Costantino. Senza esitazione
egli montò sul trono, s'impadronì del tesoro,
e spargendolo coll'usata sua profusione tra i sudditi,
procurò di risvegliare nelle loro menti la memoria del
suo antico splendore e delle antiche sue imprese. Prima
ch'egli potesse assodar la sua autorità, o terminare
il trattato, cui sembra ch'egli avesse cominciato
col suo figliuolo Massenzio, la celerità di Costantino
abbattè tutte le sue speranze. Al primo avviso della
perfidia e dell'ingratitudine di lui, ritornò quel Principe
con rapida marcia dal Reno alle rive della Saona,
s'imbarcò su questo ultimo fiume a Chalons; ed
a Lione affidandosi alla rapidità del Rodano, arrivò
alle porte di Arles con una forza militare, a cui era
impossibile per Massimiano il resistere, e che appena
gli permise di ripararsi nella vicina città di Marsiglia.
L'angusta lingua di terra, che univa quella piazza al
continente, era fortificata contro gli assedianti, mentre
il mare era aperto o alla fuga di Massimiano, o ai
soccorsi di Massenzio, se voleva quest'ultimo coprire
una sua invasione nella Gallia col decoroso pretesto
di difendere un angustiato, o come avrebbe potuto allegare,
un offeso genitore. Temendo le funeste conseguenze
di un indugio, Costantino dette ordini per un
immediato assalto, ma si trovarono le scale troppo corte
per l'altezza delle mura, e Marsiglia avrebbe potuto
sostenere un lungo assedio, come anticamente fece contro
le armi di Cesare, se la guarnigione, conoscendo
il suo fallo o il suo pericolo, non avesse comprato il
perdono colla consegna della città e della persona di
Massimiano. Fu contro l'usurpatore pronunziata una
secreta ma irrevocabil sentenza di morte; egli ottenne
solamente lo stesso favore, che fu accordato a Severo,
<span class="pagenum"><a id="Page_196"></a>[196]</span>
e fu sparsa la voce, che oppresso dal rimorso dei suoi
replicati delitti, si era strangolato colle proprie sue mani.
Dopo ch'egli ebbe perduta l'assistenza, e disprezzati
i moderati consigli di Diocleziano, il secondo periodo
dell'attiva sua vita fu una serie di pubbliche calamità
e di personali mortificazioni, che terminarono
quasi in tre anni con una morte ignominiosa. Egli meritò
il suo fato; ma si sarebbe con più ragione applaudita
l'umanità di Costantino, se egli avesse avuto
riguardo per un vecchio uomo, benefattore di suo padre,
e padre della sua moglie. In tutto questo funesto
affare, sembra che Fausta sacrificasse i sentimenti
della natura ai suoi conjugali doveri<a class="tag" id="tag363" href="#note363">[363]</a>.
</p>

<p>
<span class="sidenote">A. D. 311</span>
</p>

<p>
Gli ultimi anni di Galerio furono meno vergognosi
e meno infelici; e benchè avesse occupato il subordinato
grado di Cesare più gloriosamente che la superior
dignità di Augusto, egli conservò fino al punto della
sua morte il primo posto tra i Principi del Mondo Romano.
Egli sopravvisse alla sua ritirata dall'Italia quasi
quattr'anni, e saggiamente abbandonando le sue mire
di monarchia universale, consacrò il resto della sua
vita al godimento dei piaceri, ed alla esecuzione di alcune
opere di pubblica utilità, tra le quali è da distinguersi
quella di avere scaricate nel Danubio le acque
superflue del lago Pelso, e di aver tagliate le immense
<span class="pagenum"><a id="Page_197"></a>[197]</span>
foreste che lo circondavano; operazione degna di un
Monarca, giacchè donò un esteso paese all'agricoltura
de' suoi sudditi della Pannonia<a class="tag" id="tag364" href="#note364">[364]</a>. Fu la sua morte
cagionata da un lungo e penosissimo male. Il suo corpo,
per un intemperato sistema di vita, crebbe ad un
estremo grado di gonfiezza, fu coperto di ulceri, e divorato
da innumerabili sciami di quegli insetti, che han
dato il nome ad una schifosissima malattia<a class="tag" id="tag365" href="#note365">[365]</a>: ma siccome
avea Galerio oltraggiato un zelantissimo e possente
partito tra i suoi sudditi, i patimenti di lui, in
vece di eccitare la lor compassione, sono stati celebrati
come visibili effetti della divina giustizia<a class="tag" id="tag366" href="#note366">[366]</a>. Appena
che egli fu spirato nel suo palazzo di Nicomedia,
i due Imperatori che al suo favore dovevan la
porpora, cominciarono a radunar le loro forze, con intenzione
o di disputare, o di dividere fra loro i dominj
<span class="pagenum"><a id="Page_198"></a>[198]</span>
da lui lasciati senza padrone. S'indussero per altro a
desistere dal primo disegno, e ad accordarsi nel secondo.
Massimino ebbe in sorte le province dell'Asia;
e quelle dell'Europa aumentarono la parte di Licinio.
L'Ellesponto ed il Bosforo Tracio formarono i loro
scambievoli confini; ed i lidi di quegli angusti mari,
che scorrevano nel mezzo del Mondo Romano, furono
coperti di soldati, d'armi e di fortificazioni. Le morti
di Massimiano e di Galerio ridussero a quattro il numero
degl'Imperatori. Il sentimento del vero loro interesse
unì ben tosto Licinio e Costantino; fu tra Massimino
e Massenzio conclusa una secreta alleanza, ed i
loro infelici sudditi attesero con terrore le sanguinose
conseguenze delle inevitabili loro dissensioni, le quali
più non eran frenate dal timore o dal rispetto, che
essi avevano conservato per Galerio<a class="tag" id="tag367" href="#note367">[367]</a>.
</p>

<p>
Fra tanti delitti ed infortunj, cagionati dalle passioni
dei principi Romani, si scopre con qualche piacere una
sola azione, che può attribuirsi alla loro virtù. Nel
sesto anno del suo regno, Costantino visitò la città di
Autun, e generosamente condonò i tributi arretrati,
riducendo nel tempo stesso la proporzione della tassa,
da venticinque a diciottomila teste, soggette alla reale e
personale capitazione<a class="tag" id="tag368" href="#note368">[368]</a>. Pure questa clemenza istessa è
una indubitata prova della pubblica miseria. Questa
tassa era tanto gravosa, o per se stessa o per la maniera
di esigerla, che mentre l'estorsione aumentava
<span class="pagenum"><a id="Page_199"></a>[199]</span>
l'entrata, la disperazione la diminuiva: una parte considerabile
del territorio di Autun fu lasciata inculta; ed
un gran numero di provinciali scelsero di viver come
esuli e proscritti, piuttosto che sostenere il peso della
civil società. È ancora molto probabile che il clemente
Imperatore sollevasse con un atto particolare di generosità
uno di quei tanti mali, che egli avea cagionati
con le sue generali massime di governo. Ma quelle
massime ancora erano piuttosto effetti della necessità
che della scelta. Ed ove si eccettui la morte di Massimiano,
sembra che il regno di Costantino nella Gallia
fosse l'epoca più innocente e più virtuosa ancora della
sua vita. Furono le province dalla sua presenza difese
contro le irruzioni dei Barbari, i quali o ne temerono
o ne provarono l'attivo valore. Dopo una segnalata vittoria
riportata contro i Franchi e gli Alemanni, furono
molti dei loro Principi per suo ordine esposti alle fiere
nell'anfiteatro di Treveri; e pare che il popolo godesse
dello spettacolo, senza trovare in quel trattamento dei
prigionieri reali cosa alcuna che ripugnasse alle leggi
delle nazioni o dell'umanità<a class="tag" id="tag369" href="#note369">[369]</a>.
</p>

<p>
I vizi di Massenzio rendevano più illustri le virtù
di Costantino. Mentre le Galliche Province godevano
tutta quella felicità che permettevano le circostanze di
quei tempi, l'Italia e l'Affrica gemevano sotto il dominio
di un dispregevole non men che odioso Tiranno.
L'amor dell'adulazione e del partito ha per dir vero
troppo sovente sacrificata la riputazione dei vinti alla
gloria dei loro fortunati rivali; ma quegli scrittori ancora,
<span class="pagenum"><a id="Page_200"></a>[200]</span>
i quali hanno svelato colla maggior libertà e col
maggior piacere i difetti di Costantino, unanimemente
confessano, che Massenzio era crudele, rapace, e scellerato<a class="tag" id="tag370" href="#note370">[370]</a>.
Egli ebbe la buona sorte di sedare una leggiera
ribellione nell'Affrica. Il Governatore e pochi
suoi aderenti erano stati i colpevoli; la Provincia fu
punita del loro delitto. Le floride città di Cirta e di
Cartagine, e tutta l'estensione di quella fertil campagna
furon devastate dal ferro e dal fuoco. All'abuso
della vittoria succedè l'abuso delle leggi e della giustizia.
Una formidabile armata di Sicofanti, e di delatori
invase l'Affrica: i ricchi ed i nobili furono facilmente
convinti d'intelligenza co' ribelli; e quelli tra
loro, che provarono la clemenza dell'Imperatore, furono
solamente puniti colla confiscazione dei loro beni<a class="tag" id="tag371" href="#note371">[371]</a>
. Una così segnalata vittoria venne celebrata con
trionfo magnifico, e Massenzio espose agli occhi del
popolo le spoglie ed i prigionieri di una Provincia Romana.
Lo stato della Capitale non era meno compassionevole
di quello dell'Affrica. L'opulenza di Roma
forniva un impensato fondo per le vane e prodighe spese
di Massenzio, ed i ministri delle sue entrate erano eccellenti
nell'arte della rapina. Sotto il regno di lui fu per la
prima volta inventato il metodo di esigere dai Senatori
un <i>libero donativo</i>; e siccome ne fu insensibilmente aumentata
la somma, così i pretesti di esigerlo, vale a
dire una vittoria, una nascita, un matrimonio, un consolato
imperiale, furono a proporzione moltiplicati<a class="tag" id="tag372" href="#note372">[372]</a>.
<span class="pagenum"><a id="Page_201"></a>[201]</span>
Era Massenzio imbevuto di quella stessa implacabile
avversione verso il Senato, che avea contraddistinto la
maggior parte dei primi tiranni di Roma: nè era possibile,
che il suo ingrato carattere perdonasse alla generosa
fedeltà, che lo aveva innalzato al trono, e sostenuto
contro tutti i suoi nemici. Erano le vite dei Senatori
esposte ai suoi gelosi sospetti, e il disonore delle loro
consorti e delle figlie loro aumentava la soddisfazione
dei suoi sensuali piaceri. È presumibile che un amante
imperiale rare volte fosse ridotto a sospirare invano;
ma qualunque volta era inutile la persuasione, egli
ricorreva alla violenza; ed è rimasto un memorabile
esempio di una nobil Matrona, che conservò la sua
castità con una volontaria morte<a class="tag" id="tag373" href="#note373">[373]</a>. I soldati erano il
solo ordine di persone, per cui sembrasse avere qualche
rispetto, od a cui cercasse di piacere. Riempì Roma
e l'Italia di truppe armate; dissimulò i loro tumulti: lasciò
che impunemente saccheggiassero e trucidassero
ancora l'inerme popolo<a class="tag" id="tag374" href="#note374">[374]</a>; e permettendo ad esse la
stessa licenza, della quale godeva il loro Imperatore,
<span class="pagenum"><a id="Page_202"></a>[202]</span>
Massenzio concesse sovente a' suoi militari favoriti la
superba villa o la bella moglie di un Senatore. Un
Principe di tal indole, ugualmente incapace di governare
o in pace o in guerra, potea ben comprare l'appoggio
dell'esercito, ma non mai ottenerne la stima. Pure
era la sua superbia uguale agli altri suoi vizi. Mentre
egli passava l'indolente sua vita o dentro le mura del
suo palazzo, o nei vicini giardini di Sallustio, si udiva
ripetutamente vantarsi, che <i>egli solo</i> era Imperatore, e
che gli altri Principi non erano che suoi luogotenenti,
ai quali affidata avea la difesa delle province di frontiera,
per poter godere senza interrompimento l'elegante
lusso della Capitale. Roma, che sì lungamente avea
pianta l'assenza del suo Sovrano, ne deplorò la presenza
ne' sei anni del regno di lui<a class="tag" id="tag375" href="#note375">[375]</a>.
</p>

<p>
<span class="sidenote">A. D. 312</span>
</p>

<p>
Benchè Costantino vedesse con abborrimento la condotta
di Massenzio, e con pietà la situazione dei Romani,
non vi è ragion di presumere che volesse prender
l'armi per punir l'uno e per sollevar gli altri. Ma
il tiranno dell'Italia osò temerariamente di provocare
un formidabil nemico, la cui ambizione era fino allora
stata raffrenata da considerazioni di prudenza, piuttosto
che da massime di giustizia<a class="tag" id="tag376" href="#note376">[376]</a>. Dopo la morte di
<span class="pagenum"><a id="Page_203"></a>[203]</span>
Massimiano ne furono con ignominia, secondo lo stabilito
costume, cancellati i titoli, ed atterrate le statue.
Il figliuolo di lui, che lo aveva perseguitato e abbandonato
in vita, fece affettata mostra del più religioso
rispetto per la sua memoria, ed ordinò che un simil
trattamento fosse fatto a tutte le statue, che si erano
erette nell'Italia e nell'Affrica in onore di Costantino.
Questo savio Principe, il quale desiderava sinceramente
di evitare una guerra, della quale egli bastantemente
vedeva la difficoltà e l'importanza, dissimulò a principio
l'insulto, e cercò i rimedi per la via più mite
dei trattati, finchè non fu convinto, che gli ostili ed
ambiziosi disegni dell'Imperatore italiano lo ponevano
nella necessità di armarsi per la propria difesa. Massenzio,
che apertamente dichiarava le sue pretensioni
a tutta la monarchia dell'Occidente, aveva di già preparate
forze considerabili per invader le Galliche province
dalla parte della Rezia, e benchè non potesse
promettersi alcun aiuto da Licinio, si lusingò colla
speranza, che le legioni Illiriche, allettate dai suoi doni
e dalle sue promesse, abbandonerebbero l'insegna di
quel Principe, e si dichiarerebbero unanimemente suoi
soldati e suoi sudditi<a class="tag" id="tag377" href="#note377">[377]</a>. Costantino non esitò più lungamente.
Avea deliberato con cautela, ed operò con
vigore. Diede privata udienza agli Ambasciatori, che a
nome del Senato e del Popolo lo supplicavano a liberar
Roma da un detestato tiranno; e senza curare le
timide rimostranze del suo Consiglio, risolvette di prevenire
il nemico, e portar la guerra nel cuor dell'Italia<a class="tag" id="tag378" href="#note378">[378]</a>.
</p>

<p>
<span class="pagenum"><a id="Page_204"></a>[204]</span>
Piena ugualmente di pericolo e di gloria era l'impresa;
e l'infelice successo delle due antecedenti invasioni
bastavano ad inspirare i più serj timori. Le truppe
dei veterani, che veneravano tuttavia il nome di Massimiano,
avevano in ambidue quelle guerre abbracciato
il partito del suo figliuolo, ed erano allora ritenute per
un sentimento di onore non meno che d'interesse dal
nutrire un'idea di una seconda diserzione. Massenzio,
che riguardava i Pretoriani siccome il più saldo sostegno
del suo trono, gli aveva accresciuti fino all'antico
lor numero: ed essi componevano, col resto degl'Italiani
arrolati al servizio di lui, un formidabil corpo
di ottantamila uomini. Quarantamila Mori e Cartaginesi
erano stati reclutati dopo la riduzione dell'Affrica.
La Sicilia ancora diede la sua porzione di truppe
e l'esercito di Massenzio non ascendeva a meno di
centosettantamila pedoni e diciottomila cavalli. Le ricchezze
dell'Italia servirono alle spese della guerra; e
le adiacenti province vennero esauste, per formare immensi
magazzini di grano e di ogni altra sorta di provvisioni.
Tutte le forze di Costantino consistevano in
novantamila pedoni ed ottomila cavalli<a class="tag" id="tag379" href="#note379">[379]</a>; e siccome
la difesa del Reno esigeva una straordinaria attenzione
<span class="pagenum"><a id="Page_205"></a>[205]</span>
nell'assenza dell'Imperatore, non poteva impiegare più
della metà delle sue truppe per la guerra d'Italia, senza
sacrificare la pubblica salvezza alla sua privata contesa<a class="tag" id="tag380" href="#note380">[380]</a>.
Egli marciò alla testa di quarantamila uomini,
ad incontrar un nemico, le cui truppe erano per lo
meno quattro volte più numerose delle sue. Ma gli eserciti
Italiani, posti a una sicura distanza dal pericolo,
erano snervati dalla licenza e dal lusso. Avvezzi ai
bagni ed ai teatri di Roma, vennero in campo con ripugnanza,
ed erano composti principalmente di veterani,
quasi dimentichi dell'armi e della guerra, o di
nuove ed inesperte reclute. Le robuste legioni della
Gallia aveano lungamente difese le frontiere dell'Impero
contro i Barbari del Settentrione; e nell'adempimento
di quel faticoso servizio si era esercitato il loro
valore, ed assodata la lor disciplina. Erano i condottieri
ugualmente diversi che gli eserciti. Il capriccio o
l'adulazione aveano tentato Massenzio colle speranze
della vittoria; ma queste ambiziose speranze cederono
presto agli abiti del piacere ed alla cognizione della
propria inesperienza. L'intrepido spirito di Costantino
era stato dalla prima sua gioventù educato per la guerra,
per l'azione, e pel militare comando.
</p>

<p>
<span class="pagenum"><a id="Page_206"></a>[206]</span>
Quando Annibale passò dalla Gallia nell'Italia, fu
obbligato prima a scoprire, e dopo ad aprirsi una strada
sopra monti, e tra selvagge nazioni che non avean mai
dato il passo ad un esercito regolare<a class="tag" id="tag381" href="#note381">[381]</a>. Erano allora
le Alpi difese dalla natura, e sono adesso fortificate
dall'arte. Varie cittadelle costruite con uguale abilità,
fatica e spesa, dominano ogni ingresso nella pianura, e
rendono da quella parte l'Italia quasi inaccessibile ai
nemici del Re di Sardegna<a class="tag" id="tag382" href="#note382">[382]</a>. Ma nel corso dell'età
di mezzo i Generali, che hanno tentato il passo, han
raramente trovata alcuna difficoltà o resistenza. Nel
secolo di Costantino, gli abitatori di quei monti erano
sudditi inciviliti ed ubbidienti; il paese era abbondantemente
<span class="pagenum"><a id="Page_207"></a>[207]</span>
fornito di provvisioni, e le superbe strade,
che i Romani avevano condotte sopra le Alpi, aprivano
diverse comunicazioni tra la Gallia e l'Italia<a class="tag" id="tag383" href="#note383">[383]</a>.
Costantino preferì quella delle Alpi Cozie, o come si
dice presentemente, del monte <i>Cenisio</i>, e condusse le
sue truppe con tal diligenza, che discese nella pianura
del Piemonte avanti che la Corte di Massenzio avesse
ricevuto alcun certo avviso della partenza di lui dalle
rive del Reno. La città di Susa però, che giace a piè
del monte Cenisio, era circondata di mura, e provveduta
di una guarnigione sufficiente ad arrestare i progressi
di un invasore; ma l'impazienza delle truppe di
Costantino sdegnava le noiose operazioni di un assedio
regolare. Il giorno stesso, in cui si presentarono avanti
a Susa, applicarono il fuoco alle porte, e le scale alle
mura della città; quindi salendo, in mezzo ad una
pioggia di pietre e di dardi, all'assalto, colla spada
in mano entrarono nella piazza, e tagliarono a pezzi
la maggior parte della guarnigione. Costantino ebbe
cura di far estinguere le fiamme, e di preservare dalla
total distruzione gli avanzi di Susa. Alla distanza per
altro di circa quaranta miglia da questo luogo lo aspettava
un incontro più arduo. I Generali di Massenzio
avevano adunato nello pianure di Torino un numeroso
campo d'Italiani, di cui la principal forza consisteva
in una specie di grave cavalleria, che i Romani, dopo
la decadenza della lor disciplina, avevan preso dalle nazioni
dell'Oriente. I cavalli, non meno che gli uomini,
erano interamente coperti di un'armatura fatta di vari
pezzi, con tal arte congiunti fra loro, che corrispondevano
<span class="pagenum"><a id="Page_208"></a>[208]</span>
a' moti de' loro corpi. N'era formidabil l'aspetto,
e poco meno che irresistibil la forza; e siccome in
quest'occasione i condottieri l'avevan disposta in forma
di stretta colonna con aguzza punta e con larghi
fianchi, si lusingavano, che avrebbero facilmente rotto
ed oppresso l'esercito di Costantino. Avrebbero forse
potuto riuscire in questo disegno, se il loro sperimentato
nemico non avesse fatt'uso dell'istesso metodo di
difesa, che Aureliano avea praticato in simili circostanze.
Le giudizioso evoluzioni di Costantino divisero
e rendettero inutile questa solida colonna di cavalleria.
Le truppe di Massenzio disordinate fuggirono verso
Torino; e siccome furono loro chiuse in faccia le porte
della città, così ben pochi poterono evitare la spada
de' vittoriosi, che gl'inseguivano. Torino, per quest'importante
servigio, meritò di sperimentar la clemenza,
ed anche il favore del vincitore. Egli fece il suo ingresso
nell'Imperial palazzo di Milano, e quasi tutte
le città d'Italia, fra le Alpi ed il Po, non solamente
riconobbero la potenza, ma con fervore ancora abbracciarono
il partito di Costantino<a class="tag" id="tag384" href="#note384">[384]</a>.
</p>

<p>
Le vie, Flaminia ed Emilia, presentavano un facil
cammino di circa quattrocento miglia per passar da
Milano a Roma; ma sebbene Costantino fosse impaziente
di andare incontro al tiranno, pure volle piuttosto
diriger prudentemente le sue operazioni contro
un altro esercito d'Italiani, che mediante la forza e situazione
che aveva, o poteva opporsi a' progressi di
lui, o in caso di una disgrazia poteva impedirgli la ritirata.
<span class="pagenum"><a id="Page_209"></a>[209]</span>
Ruricio Pompeiano, Generale distinto pel suo
valore e per la sua abilità, aveva il comando della città
di Verona e di tutte le truppe, che si trovavano nella
Provincia di Venezia. Appena fu egli informato, che
si avanzava Costantino verso di lui, distaccò un grosso
corpo di cavalleria, che fu disfatto in un incontro vicino
a Brescia, ed inseguito dalle legioni della Gallia
fino alle porte di Verona. Si presentaron subito alla
sagace mente di Costantino la necessità, l'importanza,
e le difficoltà dell'assedio di questa piazza<a class="tag" id="tag385" href="#note385">[385]</a>. La città
era solamente accessibile per mezzo di una stretta penisola
verso ponente; gli altri tre lati eran circondati
dall'Adige, fiume rapido, che copriva la Provincia di
Venezia, da cui potevan gli assediati ricevere una copia
inesauribile d'uomini e di provvisioni. Non senza
gran difficoltà, e dopo molti inutili tentativi, Costantino
trovò la maniera di passare il fiume a qualche
distanza dalla città, in un luogo dove la corrente era
meno violenta. Circondò allora Verona con forti trinciere,
continuò con prudente vigore i suoi attacchi, e
rispinse una disperata sortita di Pompeiano. Quest'intrepido
Generale dopo di avere usato ogni mezzo di
difesa, che potea somministrargli la forza della piazza
e della guarnigione, segretamente fuggì da Verona, desideroso
non già della propria, ma della pubblica sicurezza.
Con instancabile diligenza esso prestamente
<span class="pagenum"><a id="Page_210"></a>[210]</span>
raccolse un esercito sufficiente o ad incontrare in campo
aperto Costantino, o ad attaccarlo, qualora si fosse ostinato
a restare dentro le sue trinciere. L'Imperatore,
attento a' movimenti, ed informato dell'avvicinarsi di
sì formidabil nemico, lasciò una parte delle sue legioni
per continuare le operazioni dell'assedio, nel tempo che
alla testa di quelle truppe, nel valore e nella fedeltà
delle quali più specialmente confidava, si avanzò a combattere
in persona il General di Massenzio. L'esercito
della Gallia era disposto in due linee secondo l'uso
ordinario di guerra; ma lo sperimentato condottiero, vedendo
che il numero degl'Italiani era molto maggiore
del suo, in un istante cangiò tal disposizione, e diminuendo
la seconda, estese la fronte della sua prima
linea, finchè fosse in una giusta proporzione con quella
dell'avversario. Tali evoluzioni, che in un momento di
pericolo si possono eseguir senza confusione, solamente
da truppe veterane, comunemente riescono decisive: ma
poichè questa battaglia incominciò verso il finire del
giorno, e si combattè con grande ostinazione per tutta
la notte, meno vi ebbe luogo la condotta de' Generali,
che il coraggio dei soldati. Il nuovo giorno scoprì la
vittoria di Costantino, e si vide il campo della strage
coperto di molte migliaia di vinti Italiani. Fra gli uccisi
fu trovato anche il lor General Pompeiano; e Verona
immediatamente rendettesi a discrezione, essendo
la guarnigione restata prigioniera di guerra<a class="tag" id="tag386" href="#note386">[386]</a>. Gli Uffiziali
dell'esercito vittorioso, nell'atto di congratularsi
col lor Principe a motivo di quest'importante successo,
<span class="pagenum"><a id="Page_211"></a>[211]</span>
si avventurarono a fargli qualche rispettoso lamento,
di tal natura però da non dispiacere anche ai più gelosi
Monarchi. Rappresentarono essi a Costantino, che
non contento di eseguir tutti i doveri di un Comandante,
egli aveva esposta la propria persona con un
eccesso di valore, che quasi degenerava in temerità; e
lo scongiurarono ad aver più riguardo in avvenire alla
conservazione di una vita, da cui dipendeva la salute
di Roma e dell'Impero<a class="tag" id="tag387" href="#note387">[387]</a>.
</p>

<p>
Mentre Costantino segnalava la sua condotta e il suo
valore nel campo, il Sovrano d'Italia pareva insensibile
alle calamità ed ai pericoli di una guerra civile,
che infuriava nel cuore de' suoi dominj. L'unica occupazione
di Massenzio era sempre il piacere. Celando,
e tentando almeno di celare alla cognizione del pubblico
le disgrazie delle sue armi<a class="tag" id="tag388" href="#note388">[388]</a>, si lusingava con
una vana fiducia, la quale differiva i rimedi del male
che si avvicinava, senza differire il male medesimo<a class="tag" id="tag389" href="#note389">[389]</a>.
Appena i rapidi progressi di Costantino giugnevano a
risvegliarlo da questa fatal sicurezza<a class="tag" id="tag390" href="#note390">[390]</a>; egli si dava
a credere, che la sua ben nota liberalità, e la maestà
del nome Romano, che l'aveva già liberato da due
altre invasioni, coll'istessa facilità dissiperebbe anche
la ribelle armata della Gallia. Gli Uffiziali di esperienza
<span class="pagenum"><a id="Page_212"></a>[212]</span>
e di abilità, che avevan servito sotto il comando
di Massimiano, furon finalmente costretti di far sapere
all'effeminato figliuolo di lui l'imminente pericolo,
a cui si era egli ridotto, e di mostrargli con una libertà,
che lo sorprese nel tempo stesso e lo convinse,
la necessità di prevenire la sua rovina, usando con
vigoroso sforzo il potere che gli restava. Massenzio
avea tuttora molti considerabili compensi tanto in uomini
che in danaro. Le guardie Pretoriane sentivan
bene quanto era fortemente connessa la causa di lui col
loro interesse e colla lor sicurezza; e fu presto raccolto
un terzo esercito più numeroso di quelli, ch'erano
stati vinti nelle battaglie di Torino e di Verona.
L'Imperatore era ben lontano dal pensar di condurre
in persona le proprie truppe: non esercitato nell'arte
della guerra, tremava per l'apprensione di un azzuffamento
tanto pericoloso; e come il timore trae comunemente
alla superstizione, con malinconica attenzione
prestava orecchio ai rumori degli augurj e dei presagi,
che sembravano minacciare la sua vita e il suo Impero.
La vergogna supplì finalmente al coraggio, e lo forzò
a scendere in campo, non potendo soffrire il disprezzo
del popolo Romano. Faceva questo nel Circo risuonare
con isdegno i suoi clamori, e tumultuariamente assediava
le porte del palazzo, rimproverando la pusillanimità
del suo indolente Sovrano, e celebrando lo
spirito eroico di Costantino<a class="tag" id="tag391" href="#note391">[391]</a>. Prima di partir di Roma,
consultò Massenzio i libri Sibillini. I custodi di
questi antichi oracoli, quanto erano ignoranti de' segreti
del fato, altrettanto eran bene informati negli artifizi
del mondo; e gli diedero una risposta molto prudente,
<span class="pagenum"><a id="Page_213"></a>[213]</span>
che poteva acconciarsi a qualunque evento, ed
assicurar la loro riputazione, comunque avesse deciso
la sorte delle armi<a class="tag" id="tag392" href="#note392">[392]</a>.
</p>

<p>
<span class="sidenote">A. D. 312</span>
</p>

<p>
Sì è paragonata la celerità della marcia di Costantino
a quella della conquista, che fece dell'Italia il
primo de' Cesari; nè per quanto sia lusinghevole tal
paralello, ripugna alla verità dell'Istoria, mentre non
passarono più di cinquant'otto giorni dalla resa di Verona
alla final decisione della guerra. Costantino avea
sempre sospettato, che il tiranno avrebbe eseguito ciò
che gl'inspirava il timore, e forse anche la prudenza,
e che invece di arrischiar le ultime sue speranze in
un general combattimento si sarebbe piuttosto rinchiuso
dentro le mura di Roma. I gran magazzini lo
assicuravano dal pericolo della fame; e siccome la situazione
di Costantino non soffriva dilazione alcuna,
egli avrebbe potuto esser ridotto alla dura necessità di
distruggere col ferro e col fuoco la città Imperiale,
che doveva essere il premio più nobile della sua vittoria,
e la cui liberazione era stato il motivo, o piuttosto
realmente il pretesto della guerra civile<a class="tag" id="tag393" href="#note393">[393]</a>. Con
sorpresa pertanto non meno che con piacere, arrivato
che fu ad un luogo detto <i>Saxa Rubra</i> circa nove miglia
distante da Roma<a class="tag" id="tag394" href="#note394">[394]</a>, scoprì l'armata di Massenzio
<span class="pagenum"><a id="Page_214"></a>[214]</span>
pronta a dargli la battaglia<a class="tag" id="tag395" href="#note395">[395]</a>. La lunga fronte
della medesima occupava una pianura molto spaziosa,
e la profondità arrivava fino alle rive del Tevere, che
ne copriva la retroguardia, ed impediva la ritirata. Si
narra, e vi è tutto il motivo di crederlo, che Costantino
disponesse le sue truppe con somma perizia, e
scegliesse per se il posto più pericoloso ed onorevole.
Distinto per lo splendore delle sue armi, attaccò in
persona la cavalleria del suo rivale: e l'urto irresistibile,
ch'ei le diede, determinò la fortuna della giornata.
La cavalleria di Massenzio era principalmente
composta di corazze di grave armatura, o di leggieri
Mori e Numidi. Essi cederono al vigore della cavalleria
Gallicana, che aveva maggiore attività de' primi,
e più fermezza degli altri. La disfatta delle due ali
lasciò scoperti i fianchi dell'infanteria, e gl'indisciplinati
Italiani fuggirono senza ritegno dalle bandiere di
un tiranno, ch'essi avevano sempre odiato, e che più
non temevano. I Pretoriani, sapendo che per le loro
mancanze non potevano sperar perdono, erano animati
dalla vendetta e dalla disperazione. Non ostanti i replicati
loro sforzi non furon capaci que' bravi veterani
di acquistar la vittoria: ottennero per altro una morte
onorevole; e fu osservato, che i loro corpi coprivano
il terreno medesimo, ch'era già stato occupato dalle
lor file<a class="tag" id="tag396" href="#note396">[396]</a>. Divenne allora generale la confusione, e
<span class="pagenum"><a id="Page_215"></a>[215]</span>
le truppe di Massenzio, disordinate ed inseguite da un
implacabil nemico, traboccarono a migliaia ne' profondi
e rapidi gorghi del Tevere. L'Imperatore stesso tentò
di rientrare fuggendo nella città per mezzo del ponte
Milvio; ma la folla che si trovò insieme a quello stretto
passo, lo fece balzare nel fiume, dov'egli fu immediatamente
sommerso dal peso delle sue armi<a class="tag" id="tag397" href="#note397">[397]</a>. Il corpo
di lui, essendosi affondato molto nel fango, fu ritrovato
con qualche difficoltà il giorno seguente. Restò il
popolo convinto della propria liberazione quando vide
il capo di lui esposto avanti a' propri occhi; e allora
fu, che non dubitò di ricevere con acclamazioni di fedeltà
e di gratitudine il fortunato Costantino, che in
tal modo condusse a termine col suo valore e colla
sua abilità la più splendida impresa della sua vita<a class="tag" id="tag398" href="#note398">[398]</a>.
Nel far uso della vittoria non meritò Costantino la
lode di clemente, nè incorse le censura di smoderato
<span class="pagenum"><a id="Page_216"></a>[216]</span>
rigore<a class="tag" id="tag399" href="#note399">[399]</a>. Tenne verso il tiranno quel medesimo contegno,
che poteva aspettarsi nella propria persona e
famiglia, se fosse stato ei medesimo disfatto: fece morire
i due figli di Massenzio, ed ebbe tutta la cura
d'intieramente estirparne la razza. I più riguardevoli
aderenti di Massenzio era da presumersi, che avrebbero
avuto parte nella disgrazia di lui, come l'avevano
avuta nella prosperità e ne' delitti, ma nel tempo
che il popolo Romano ad alta voce chiedeva un maggior
numero di vittime, il vincitore con fermezza ed
umanità resistè a que' servili clamori, dettati dall'adulazione
egualmente che dallo sdegno. Furon puniti ed
avviliti i delatori; e gl'innocenti, che a torto avevan
sofferto nella passata tirannia, richiamati furono dall'esilio,
e rimessi al possesso dei loro beni. Un atto
di generale obblivione del passato servì a quietare
gli spiriti, ed a stabilire la proprietà di ciascheduno
tanto nell'Italia quanto nell'Affrica<a class="tag" id="tag400" href="#note400">[400]</a>. La prima volta
che Costantino colla sua presenza onorò il Senato, egli
ricapitolò in un modesto discorso i servigi, che gli
aveva prestati, e le proprie imprese; assicurò quell'illustre
Ordine della sincera sua stima; e promise di ristabilirne
l'antica dignità, e gli antichi privilegi. Il
Senato, per gratitudine a queste non sincere proteste,
<span class="pagenum"><a id="Page_217"></a>[217]</span>
corrispose co' vani titoli d'onore, ch'era tuttavia in suo
potere di conferire; e senza presumere di ratificare
l'autorità di Costantino, decretò di assegnare ad esso
il primo posto fra i tre Augusti, che governavano in
quel tempo il mondo Romano<a class="tag" id="tag401" href="#note401">[401]</a>. S'instituirono feste
e giuochi per conservar la fama della sua vittoria,
e vari edifizi, eretti a spese di Massenzio, furon
dedicati all'onore del fortunato rivale. Rimane tuttavia
in piedi l'arco trionfale di Costantino, come una
trista prova dalla decadenza delle arti, ed un singolar
testimonio della più vil vanità. Siccome non potea
trovarsi uno scultore nella Capitale dell'Impero,
che fosse capace di adornar quel pubblico monumento,
venne spogliato delle sue più eleganti figure l'arco
di Traiano, senz'alcun riguardo nè per la memoria di
lui, nè per le regole della decenza. Fu totalmente
posta in dimenticanza la diversità de' tempi, e delle
persone, ugualmente che quella delle azioni, e de' caratteri.
Si vedono i Parti come schiavi prostrati a' piedi
di un Principe, che non portò mai le sue armi di là
dall'Eufrate; ed i curiosi antiquari possono ravvisare
fra i trofei di Costantino il capo ancor di Traiano. Son
eseguiti poi nella maniera più rozza e grossolana i
nuovi ornamenti, che bisognò frapporre ne' vuoti, che
restavano fra le antiche sculture<a class="tag" id="tag402" href="#note402">[402]</a>.
</p>

<p>
<span class="pagenum"><a id="Page_218"></a>[218]</span>
L'abolimento totale delle guardie Pretoriane fu un
atto di prudenza non meno che di vendetta. Quelle
truppe superbe, delle quali aveva Massenzio restituito,
ed anche aumentato il numero ed i privilegi, furon
soppresse per sempre da Costantino. Il loro fortificato
campo restò distrutto, ed i pochi Pretoriani, avanzati
alla furia della strage, vennero dispersi fra le legioni, e
confinati alle frontiere dell'Impero, dove potevano esser
utili senza divenir nuovamente pericolosi<a class="tag" id="tag403" href="#note403">[403]</a>. Col
sopprimer le truppe, che ordinariamente stavano alla
difesa di Roma, Costantino diede il colpo fatale alla
dignità del Senato e del Popolo; e la Capitale disarmata
restò senza difesa, esposta agl'insulti e al disprezzo
del suo lontano padrone. Noi possiamo osservare
che i Romani in quest'ultimo sforzo che fecero,
per conservare la spirante lor libertà, avevano innalzato
al Trono Massenzio pel timore di un tributo. Egli
però non lasciò di esigerlo dal Senato sotto nome
di libero donativo. Implorarono quindi l'aiuto di Costantino,
che vinse il tiranno, e converti il libero donativo
in una tassa perpetua. I Senatori furon distribuiti,
secondo la dichiarazione, che doveron fare di lor
sostanze, in varie classi. I più ricchi pagavano otto
libbre d'oro l'anno; quattro quelli della seconda classe,
quelli della terza due; e quelli che per la lor povertà
potevano aver diritto ad un'esenzione, furon ciò
nonostante tassati a sette monete d'oro per ciascheduno.
Oltre i membri regolari del Senato, godevano
<span class="pagenum"><a id="Page_219"></a>[219]</span>
ancora i vani privilegi dell'Ordine senatorio e ne sostenevano
i gravi pesi, i loro figliuoli, i discendenti, e
fin anche i congiunti; nè ci sorprenderà più da ora in
poi, che Costantino fosse tanto premuroso di accrescere
il numero delle persone comprese in una sì utile descrizione<a class="tag" id="tag404" href="#note404">[404]</a>.
Dopo la disfatta di Massenzio l'Imperator
vittorioso non passò più di due o tre mesi in Roma,
che due altre volte fu da lui visitata in tutto il
resto della sua vita per celebrare la solennità del decimo
e del ventesimo anno del suo regno. Costantino
era quasi sempre in moto per esercitar le legioni, o
per esaminar lo stato delle province. I luoghi occidentali
di sua residenza furono Treveri, Milano, Aquileia,
Sirmio, Naisso e Tessalonica, finchè fondò nei
confini dell'Europa o dell'Asia una nuova Roma<a class="tag" id="tag405" href="#note405">[405]</a>.
</p>

<p>
<span class="sidenote">A. D. 313</span>
</p>

<p>
Costantino, avanti di passare in Italia, s'era assicurato
dell'amicizia, o almeno della neutralità di Licinio,
Imperatore dell'Illirico. Aveva egli promesso in
matrimonio a quel Principe la sua sorella Costanza;
ma era stata differita la celebrazione delle nozze, finchè
fosse finita la guerra; e l'incontro, de' due Imperatori
a Milano, stabilito a tal uopo, parve che
<span class="pagenum"><a id="Page_220"></a>[220]</span>
stringesse l'unione delle lor famiglie e de' loro interessi<a class="tag" id="tag406" href="#note406">[406]</a>.
In mezzo alle pubbliche feste furono ad
un tratto costretti a separarsi; perchè l'invasione dei
Franchi richiamò Costantino verso il Reno, e l'avvicinarsi
che faceva in aria di nemico il Sovrano dell'Asia,
richiedeva l'immediata presenza di Licinio. Massimino
era stato in segreta confederazione con Massenzio,
e senza scoraggiarsi per la disgrazia di lui, risolvè
di tentar la fortuna di una guerra civile. Nel
colmo dell'inverno si mosse dalla Siria verso le frontiere
della Bitinia. La stagione era rigida e tempestosa;
perì gran numero d'uomini e di cavalli nella
neve, e siccome dalle piogge continue si eran rotte
le strade, fu costretto a lasciarsi dietro una parte considerabile
del pesante bagaglio, che non poteva seguire
la rapidità delle sue marcie forzate. Mediante questo
sforzo straordinario di diligenza, egli arrivò con una
stanca ma formidabil armata alle rive del Bosforo Tracio,
avanti che i capitani di Licinio fossero neppure
informati della sua ostile intenzione. Bisanzio, dopo un
assedio di undici giorni, si rendè alla forza di Massimino;
esso fu trattenuto qualche giorno sotto le mura
di Eraclea, ma ebbe appena preso possesso di quella
città, che fu sorpreso dalla notizia, che Licinio erasi
accampato alla distanza di sole diciotto miglia. Dopo
inutili pratiche, nelle quali i due Principi tentarono di
<span class="pagenum"><a id="Page_221"></a>[221]</span>
sedurre scambievolmente la fedeltà de' loro aderenti,
ricorsero alla decisione delle armi. L'Imperatore d'Oriente
comandava una truppa disciplinata e veterana
di sopra settantamila uomini, e Licinio, che aveva raccolto
circa trentamila Illirici, a principio fu oppresso
dalla superiorità del numero; ma la sua militar perizia
e la fermezza de' suoi soldati rinnovarono la battaglia,
ed ottennero una decisiva vittoria. L'incredibil
prestezza che usò Massimino in fuggire, è molto più
celebre della sua bravura in combattere. Fu egli veduto,
ventiquattr'ore dopo, tremante, pallido, e senza
gli ornamenti Imperiali a Nicomedia, distante centosessanta
miglia dal luogo della sua rotta. Non erano
ancora esauste le ricchezze dell'Asia; e sebbene avesse
perduto il fiore de' suoi veterani nell'ultim'azione, pure,
se avesse avuto tempo, poteva trarre un gran numero
di soldati dalla Siria e dall'Egitto. Ma egli sopravvisse
solamente tre o quattro mesi alla sua disgrazia.
La morte di lui, che seguì a Tarso, fu da varie
persone attribuita alla disperazione, al veleno, ed alla
Divina Giustizia. Siccome però Massimino era egualmente
privo di abilità e di virtù, esso non fu compianto
nè dal popolo nè da' soldati, e le Province orientali,
libere dal terrore di una guerra civile, riconobbero
ben volentieri l'autorità di Licinio<a class="tag" id="tag407" href="#note407">[407]</a>.
</p>

<p>
Restaron due figli del vinto Imperatore; un maschio
di circa otto anni, ed una femmina di circa sette. Avrebbe
l'innocente loro età potuto eccitar compassione;
<span class="pagenum"><a id="Page_222"></a>[222]</span>
ma la compassione di Licinio era un molto debole appoggio,
nè lo ritenne dall'estinguere il nome e la memoria
del suo avversario. Meno ancora può scusarsi la
morte di Severiano, che non fu dettata nè dalla vendetta,
nè dalla politica. Il vincitore non avea mai ricevuto
alcuna ingiuria dal padre di quel disgraziato
giovane, ed era già dimenticato il breve ed oscuro regno,
che Severo ebbe in una parte lontana dell'Impero.
Ma l'esecuzione di Candidiano fu un atto della più
nera crudeltà ed ingratitudine; egli era figlio naturale
di Galerio, amico e benefattor di Licinio. Il padre prudentemente
l'avea creduto troppo giovane per sostenere
il peso di una corona; ma sperava, che sotto la protezione
di Principi, che al favore di lui dovevan la porpora,
Candidiano avrebbe potuto passare una vita sicura
ed onorevole. Esso era giunto all'età di circa venti
anni, e la regale sua nascita, quantunque non sostenuta
nè dal merito nè dall'ambizione, era sufficiente ad
inasprire lo spirito geloso di Licinio<a class="tag" id="tag408" href="#note408">[408]</a>. A queste innocenti
ed illustri vittime della sua tirannia conviene
aggiunger la moglie e la figlia dell'Imperator Diocleziano.
Allorchè questo Principe conferì a Galerio il
titolo di Cesare, gli diede per moglie la propria figlia
Valeria, le cui triste avventure potrebber somministrare
un soggetto molto singolare di tragedia. Aveva essa adempito,
ed anche superato i doveri di una moglie; e
poichè non avea figli, si contentò di adottare il figlio
illegittimo del suo marito, ed ebbe costantemente per
l'infelice Candidiano la tenerezza e la cura di vera madre.
<span class="pagenum"><a id="Page_223"></a>[223]</span>
Dopo la morte di Galerio le vaste possessioni di
lei eccitarono l'avarizia, e le personali attrattive i desiderj
del successor Massimino<a class="tag" id="tag409" href="#note409">[409]</a>. Egli aveva una moglie
vivente, ma dalle leggi Romane si permetteva il
divorzio; e la fiera passion del Tiranno lo spingeva
ad una immediata soddisfazione. La risposta di Valeria
fu quale si conveniva ad una figlia e vedova d'Imperatori:
ma fu temperata dalla prudenza, di cui la
sua situazione senza difesa l'obbligava a far uso. Rappresentò
alle persone, da Massimino impiegate in tal
affare, che «quando ancora l'onore potesse permettere
ad una donna del suo carattere e della sua dignità
di pensare alle seconde nozze, la decenza almeno
doveva impedirle di prestar orecchio alle proposte
di lui in un tempo, in cui erano tuttor calde
le ceneri del marito di lei e benefattore di Massimino,
ed in cui gli abiti di lutto esprimevano ancora
la mestizia del proprio animo. Si avventurò a dichiarare
in oltre ch'essa poteva dare ben poco peso
alle proteste di un uomo, la crudele incostanza del
quale era capace di repudiare una fedele ed affezionata
consorte». A questo rifiuto l'amore di Massimino
si mutò in furore, e come poteva disporre
<span class="pagenum"><a id="Page_224"></a>[224]</span>
a suo piacimento di testimoni e di giudici, gli riuscì
facilmente di coprir la sua rabbia con un apparenza di
processura legale, e di perseguitare nel tempo stesso
la riputazione e la felicità di Valeria. Furono confiscati
i beni di lei; i suoi eunuchi e domestici sottoposti ai più
crudeli tormenti; e diverse innocenti rispettabili matrone,
onorate dell'amicizia di lei, falsamente accusate
d'adulterio, soffriron la morte. L'Imperatrice medesima,
insieme con Prisca sua madre, fu condannata all'esilio:
e poichè avanti di esser confinate in un remoto villaggio
ne' deserti della Siria, furono ignominiosamente
balzate di luogo in luogo, si mostrò manifesta la loro
vergogna e miseria alle province dell'Oriente, che per
trent'anni aveano rispettato l'augusta lor dignità. Diocleziano
fece molti inutili sforzi per sollevar le disgrazie
della sua figliuola, e chiedeva per ultima ricompensa
della porpora imperiale, ch'egli avea dato a Massimino,
che fosse permesso a Valeria di seco ritirarsi
a Salona per chiuder gli occhi all'afflitto suo padre<a class="tag" id="tag410" href="#note410">[410]</a>.
Egli non cessava di chiedere, ma siccome non poteva
più minacciare, le sue preghiere furono ricevute con
freddezza e disprezzo, ed era una soddisfazione per
l'orgoglio di Massimino il trattar Diocleziano da supplicante,
e la figliuola di lui da delinquente. Sembrava,
che la morte di Massimino assicurasse una favorevole
mutazione alla fortuna delle Imperatrici. Il pubblico
disordine assopì la vigilanza delle lor guardie, ed esse
trovaron facilmente la maniera di fuggire dal luogo del
<span class="pagenum"><a id="Page_225"></a>[225]</span>
loro esilio, e di condursi, quantunque con cautela e
travestite, alla Corte di Licinio. La condotta di lui
ne' primi giorni del suo regno, e l'onorevole accoglienza
che fece al giovane Candidiano, posero in cuore a Valeria
una segreta speranza, tanto relativamente a se stessa,
che al suo figliuolo adottivo. Ma succederon ben
presto lo spavento e l'orrore a queste grate apparenze,
e le sanguinose esecuzioni, che macchiarono il palazzo
di Nicomedia, la convinsero a sufficienza, che il trono
di Massimino era occupato da un tiranno più inumano
di lui. Valeria provvide alla propria sicurezza, mediante
una precipitosa fuga, e sempre accompagnata da Prisca
sua madre, andò vagando più di quindici mesi<a class="tag" id="tag411" href="#note411">[411]</a>
per varie province, sconosciuta, sotto povere vesti. Furono
finalmente scoperte a Tessalonica, e siccome era
già stata pronunziata contro di loro la sentenza di morte,
vennero immediatamente decapitate, ed i loro corpi
gettati nel mare. Il popolo stupì a questo funesto spettacolo;
ma ne fu soppresso il cordoglio e lo sdegno
dal timor de' soldati. Tal fu l'indegno destino della moglie
e della figliuola di Diocleziano. Noi deploriamo le
loro disgrazie, noi non possiamo scoprirne i delitti, e
per quanto possiam giustamente credere che grande
fosse la crudeltà di Licinio, fa sempre maraviglia, che
<span class="pagenum"><a id="Page_226"></a>[226]</span>
egli non si contentasse di una più segreta e decente
maniera di vendicarsi<a class="tag" id="tag412" href="#note412">[412]</a>.
</p>

<p>
Il Mondo Romano restava diviso fra Costantino e
Licinio, il primo de' quali dominava nell'Occidente, e
l'altro nell'Oriente. Si avrebbe avuto forse motivo di
presumere, che i vincitori, stanchi di tante guerre civili,
e legati fra loro con vincoli sì pubblici che privati,
dovessero abbandonare o almeno sospendere ogni
ulteriore disegno di ambizione; eppure non fu appena
passato un anno dopo la morte di Massimino, che
i vittoriosi Imperatori voltarono le armi l'uno contro
dell'altro. Il genio, la fortuna, e l'indole ambiziosa di
Costantino potrebbero farlo risguardare come aggressore;
ma il perfido carattere di Licinio giustifica qualunque
strano sospetto contro di lui, e colla debole
luce, che somministra l'istoria su questo fatto<a class="tag" id="tag413" href="#note413">[413]</a> possiamo
scoprire ch'egli fomentò co' proprj artifizi una
conspirazione contro l'autorità del suo collega. Costantino
aveva ultimamente unito in matrimonio la sua sorella
Anastasia con Bassiano, persona di famiglia e di
fortuna considerabile, innalzando il suo nuovo congiunto
al grado di Cesare. Secondo il sistema di governo
istituito da Diocleziano, ad esso toccavano per
sua parte nell'Impero l'Italia, e forse l'Affrica. Ma l'esecuzione
della promessa fu, o differita tant'oltre, o accompagnata
<span class="pagenum"><a id="Page_227"></a>[227]</span>
da condizioni così svantaggiose, che l'onorevole
distinzione, ottenuta da Bassiano, servì ad alienare
piuttosto che ad assicurar la sua fedeltà a Costantino.
L'elezione di lui era stata ratificata dal consenso
di Licinio; e quest'artifizioso Principe per mezzo
de' suoi emissarj ben presto procurò di entrare in una
segreta e pericolosa corrispondenza col nuovo Cesare,
per irritarne il disgusto, e stimolarlo alla temeraria impresa
di estorcere per forza quello, che non poteva ottenere
dalla giustizia di Costantino. Ma il vigilante Imperatore
scoprì la cospirazione avanti che fosse giunta
alla sua maturità, e dopo di aver solennemente rinunziata
l'alleanza di Bassiano, lo spogliò della porpora,
e gli diede la pena che meritava il tradimento e l'ingratitudine
di un tal uomo. Il superbo rifiuto di Licinio,
allorchè fu ricercato di rendere i delinquenti, che
si eran rifuggiti ne' suoi dominj, confermò il sospetto
che già si aveva della sua perfidia; e gl'indegni trattamenti
fatti in Emona, sulle frontiere dell'Italia, alle
statue di Costantino, furono il segno della discordia fra
questi due Principi<a class="tag" id="tag414" href="#note414">[414]</a>.
</p>

<p>
<span class="sidenote">A. D. 314</span>
</p>

<p>
Seguì la prima battaglia presso Cibali, città della
Pannonia sul fiume Savo intorno a cinquanta miglia
sopra Sirmio<a class="tag" id="tag415" href="#note415">[415]</a>. Dalle piccole forze che in tale importante
<span class="pagenum"><a id="Page_228"></a>[228]</span>
incontro due sì potenti Monarchi posero in
campo, si può dedurre, che l'uno fu irritato subitaneamente,
e l'altro sorpreso all'improvviso. L'Imperator
d'Occidente aveva solo ventimila, e quello d Oriente
non più di trentacinquemila uomini; era però il
minor numero compensato dal vantaggio del luogo. Costantino
avea preso posto in un passo largo circa mezzo
miglio, fra una scoscesa rupe ed una profonda palude;
in tal situazione aspettò con fermezza, e rispinse il
primo attacco dell'avversario. Quindi seguitò la sua
fortuna, e si avanzò nel piano; ma le legioni veterane
dell'Illirico si riunirono sotto il comando di un Capitano,
che aveva imparata la milizia nella scuola di
Probo e di Diocleziano. I dardi finirono presto da ambe
le parti; i due eserciti attaccarono con ugual valore
una pugna più stretta di lance e spade, ed il contrasto
era durato dubbioso dal far del giorno fino all'ultim'ora
della sera, quando l'ala destra, che Costantino
comandava in persona, diede un assalto vigoroso
e decisivo. La giudiziosa ritirata di Licinio salvò il
resto delle sue truppe da una totale disfatta; ma quando
egli vide la sua perdita, che ascendeva a più di ventimila
uomini, non credè sicuro di passar la notte a
fronte di un attivo e vittorioso nemico. Abbandonato
il campo ed i magazzini, marciò con diligenza e segretamente
alla testa della maggior parte della sua cavalleria,
e fu presto liberato dal pericolo di essere inseguito.
La sua diligenza salvò la sua moglie, il suo figliuolo,
<span class="pagenum"><a id="Page_229"></a>[229]</span>
ed i tesori che aveva depositati A Sirmio. Licinio
passò per quella città, e, rotto il ponto sul Savo, si
affrettò a raccogliere un nuovo esercito nella Dacia e
nella Tracia. Nell'atto della sua fuga, diede il titolo
precario di Cesare a Valente, suo Generale nella frontiera
dell'Illirico<a class="tag" id="tag416" href="#note416">[416]</a>.
</p>

<p>
Il piano di Mardia nella Tracia fu il teatro di una
seconda battaglia, non meno ostinata e sanguinosa della
prima. Le truppe mostrarono da ambe le parti l'istesso
valore e la stessa disciplina; ed anche questa volta fu
decisa la vittoria dalla superiore abilità di Costantino,
che diresse un corpo di cinquemila uomini ad occupare
un'altezza vantaggiosa, da cui mentre più ardeva
l'azione attaccarono la retroguardia del nemico, e
ne fecero considerabile strage. Ciò nonostante le truppe
di Licinio, presentando la fronte in due luoghi,
mantennero sempre il lor posto, finchè l'approssimarsi
della notte pose fine al combattimento, ed assicurò la
lor ritirata verso i monti della Macedonia<a class="tag" id="tag417" href="#note417">[417]</a>. La perdita
di due battaglie e de' suoi più valorosi veterani
ridusse il fiero spirito di Licinio a domandar la pace.
Fu ammesso all'udienza di Costantino l'Ambasciatore
Mistriano, che spaziò ne' comuni argomenti di
moderazione e di umanità, sì famigliari all'eloquenza
de' vinti; rappresentò nella maniera la più insinuante,
ch'era sempre dubbioso l'esito della guerra, mentre le
inevitabili calamità della medesima erano dannose del
pari ad ambe le parti che contendevano; e dichiarò
<span class="pagenum"><a id="Page_230"></a>[230]</span>
di essere autorizzato a proporre in nome de' <i>due</i> Imperatori
suoi Signori una stabile ed onorevole pace.
Il nome di Valente non incontrò appresso Costantino
che sdegno e disprezzo. «Non per questo fine (replicò
egli burberamente) ci siamo avanzati dai lidi
dell'Oceano occidentale con un corso non interrotto
di battaglie e di vittorie, ad oggetto cioè di accettar
per nostro collega un miserabile schiavo dopo
d'aver rigettato un ingrato congiunto. Il primo articolo
del trattato dev'essere l'abdicazione di Valente<a class="tag" id="tag418" href="#note418">[418]</a>.»
Bisognò adattarsi a questa condizione umiliante,
e l'infelice Valente, dopo un regno di pochi
giorni, fu spogliato della porpora e della vita. Tosto
che quest'ostacolo fu tolto di mezzo, si restituì facilmente
la tranquillità al Mondo Romano. Le successive
disfatte di Licinio avevan rovinate le forze di
lui, ma nel tempo stesso ne avevan dimostrato il coraggio
ed i talenti. La sua situazione era quasi senza
speranza, ma qualche volta gli sforzi della disperazione
riescono formidabili; ed il buon senso di Costantino
preferì un vantaggio grande e sicuro ad un terzo esperimento
della sorte dell'armi. Consentì egli di lasciar
al suo rivale, o com'esso chiamava nuovamente
Licinio, al suo amico e fratello, il possesso della Tracia,
dell'Asia minore, della Siria, e dell'Egitto; ma
le Province della Pannonia, della Dalmazia, della Dacia,
della Macedonia, e della Grecia furon cedute all'Impero
d'Occidente, ed il dominio di Costantino si
<span class="pagenum"><a id="Page_231"></a>[231]</span>
estese in quest'occasione da' confini della Caledonia
fino all'estremità del Peloponneso. Nel medesimo trattato
si convenne che i tre giovani reali, figli degl'Imperatori,
fosser chiamati alla speranza della successione.
Crispo e Costantino il Giovane furono poco dopo
dichiarati Cesari nell'Occidente, mentre nell'Oriente
Licinio il Giovane fu decorato della medesima dignità.
In questa doppia proporzione di onori dimostrò il vincitore
la superiorità delle sue armi e della sua potenza<a class="tag" id="tag419" href="#note419">[419]</a>.
</p>

<p>
Quantunque la riconciliazione fra Costantino e Licinio
amareggiata fosse dal risentimento e dalla gelosia,
dalla rimembranza delle recenti ingiurie e dal timore
de' futuri pericoli, pure si mantenne per più di
ott'anni la pace del Mondo Romano. Siccome incomincia
intorno a questo tempo una serie molto regolare
di leggi Imperiali, non sarà difficile di enunciare
i regolamenti civili, che occuparono la vita tranquilla
di Costantino. Ma le più importanti fra le sue costituzioni
sono intimamente connesse col nuovo sistema
di politica e di religione, che non fu stabilito perfettamente
che negli ultimi pacifici anni del regno di
lui. Vi sono molte delle sue leggi, che interessando
<span class="pagenum"><a id="Page_232"></a>[232]</span>
i diritti ed i beni degl'individui non meno che la pratica
del foro, posson riferirsi più propriamente alla
privata che alla pubblica Giurisprudenza dell'impero; ed
egli pubblicò molti editti così locali e temporarj, che non
meritano che se ne faccia parola in un Istoria generale.
Due però ne vogliamo scegliere fra gli altri; l'uno per
l'importanza, l'altro per la singolarità. La prima legge
dimostra la notabile umanità di Costantino, la seconda
poi l'eccessiva severità del medesimo. I. L'orribil costume,
sì frequente fra gli antichi, di esporre o di uccidere
i figli nati di fresco, si era sempre più esteso
nelle Province, e specialmente nell'Italia. Questo era
l'effetto della miseria, la quale principalmente proveniva
dal peso intollerabile de' tributi, e dalle moleste
e crudeli persecuzioni degli Uffiziali del Fisco contro
i debitori insolventi. La parte più povera o meno
industriosa dell'uman genere invece di gradire l'aumento
della famiglia, giudicava un atto di tenerezza
paterna quello di liberare i propri figli dalle imminenti
miserie di una vita, che non potevano sostenere.
L'umanità di Costantino, forse mossa da alcuni recenti
e straordinari esempi di disperazione, lo indusse a
pubblicare un editto in tutte le città dell'Italia, e dopo
dell'Affrica, diretto a somministrare immediati, e sufficienti
soccorsi a que' padri, che avesser presentato ai
Magistrati i figliuoli, che la povertà non permetteva
lor di educare. Ma la promessa era troppo liberale, e
la provvisione troppo incerta per produrre un benefizio
generale e durevole<a class="tag" id="tag420" href="#note420">[420]</a>. Sebbene la legge meriti
lode, pure servì piuttosto a scoprire che a sollevar la
<span class="pagenum"><a id="Page_233"></a>[233]</span>
pubblica calamità. Questo è un autentico documento,
che sempre sussiste, per contraddire e confonder quegli
oratori venali, che troppo eran soddisfatti della lor
situazione per manifestare il vizio e la miseria sotto
il governo d'un generoso Sovrano<a class="tag" id="tag421" href="#note421">[421]</a>.
</p>

<p>
II. Le leggi di Costantino contro i ratti dimostrano
ben poca indulgenza per le più lusinghevoli debolezze
della natura umana; giacchè si applicò la denominazione
di quel delitto non solamente alla violenza brutale
che sforza, ma anche all'insinuante seduzione,
che può persuadere una donna non maritata, minore di
venticinque anni, a lasciar la casa dei suoi genitori.
«Chi aveva eseguito il ratto era punito colla morte;
e come se la semplice morte non fosse corrispondente
all'enormità del misfatto, egli doveva o esser
bruciato vivo, o fatto in pezzi dalle fiere nell'anfiteatro.
La dichiarazione che potea far la rapita, che ciò era
seguito col consenso di lei, invece di salvare l'amante,
esponeva lei medesima ad esser partecipe della
pena. Ai genitori della colpevole, o disgraziata fanciulla
era ingiunto il dovere di pubblicamente accusarla;
e se mai prevaleva in essi il sentimento naturale
in maniera da far loro dissimulare l'ingiuria,
e riparare, mediante il successivo matrimonio, l'onore
della famiglia, eran puniti colla confiscazione
e coll'esilio. Gli schiavi dell'uno e dell'altro sesso,
convinti di aver dato mano al ratto o alla seduzione,
erano bruciati vivi, o posti a morte coll'ingegnoso
<span class="pagenum"><a id="Page_234"></a>[234]</span>
tormento di versare loro in gola una quantità
di piombo liquefatto. Poichè il delitto era pubblico,
n'era permessa l'accusa eziandio agli stranieri.
La facoltà di agire non si limitava ad alcun termine
di anni e si estendevano le conseguenze della
sentenza anche alla prole innocente che nasceva da
tale irregolar congiunzione<a class="tag" id="tag422" href="#note422">[422]</a>.» Ma quando il castigo
eccita più orrore, che il delitto, il rigor della
legge penale dee cedere ai comuni sentimenti dell'umanità.
Furono dunque mitigate ne' regni seguenti, o
revocate le parti più odiose di tal editto<a class="tag" id="tag423" href="#note423">[423]</a>; e Costantino
medesimo con atti speciali di clemenza bene
spesso ammollì la durezza delle sue generali costituzioni.
Così era infatti singolarmente disposto quell'Imperatore,
che tanto si dimostrava indulgente, ed anche
trascurato nell'esecuzione delle sue leggi, quanto
era severo anzi crudele nel farle. Difficilmente però
può vedersi un segno di debolezza più decisivo di questo
o nel carattere del Principe, o nella costituzione
del Governo<a class="tag" id="tag424" href="#note424">[424]</a>.
</p>

<p>
L'amministrazione civile fu qualche volta interrotta
dalla militar difesa dell'Impero. Crispo, giovane di
<span class="pagenum"><a id="Page_235"></a>[235]</span>
amabilissima indole, che insieme col titolo di Cesare
avea ricevuto il comando del Reno, segnalò la sua
condotta ed il suo valore in diverse vittorie riportate
sopra i Franchi e gli Alemanni: ed insegnò a' Barbari
di quella frontiera a temere il primogenito di Costantino
ed il nipote di Costanzo<a class="tag" id="tag425" href="#note425">[425]</a>. L'Imperatore avea
preso per se la provincia più difficile ed importante
del Danubio. I Goti, che al tempo di Claudio o di
Aurelio, avevan sentito il peso delle armi Romane, rispettarono
il poter dell'Impero anche in mezzo alle
interne divisioni del medesimo. Ma in una pace di quasi
cinquant'anni erasi ristabilita la forza di quella guerriera
nazione; si era formata una nuova generazione,
che non rammentava più le passate disgrazie: i Sarmati
della palude Meotide seguitarono le bandiere dei
Goti, o come sudditi o come alleati, o le lor forze unite
invasero le regioni dell'Illirico. Sembra che Campona,
Margo e Bologna fossero le scene di vari memorabili
assedj e combattimenti<a class="tag" id="tag426" href="#note426">[426]</a>; e quantunque Costantino
incontrasse una resistenza molto ostinata, finalmente
prevalse nella guerra, ed i Goti furono costretti
a procurarsi una vergognosa ritirata con restituire la
preda ed i prigionieri che avevan fatto. Nè tal vantaggio
servì a soddisfare lo sdegno dell'Imperatore. Egli
<span class="pagenum"><a id="Page_236"></a>[236]</span>
risolvè di castigare non men che rispingere l'insolenza
dei Barbari, che avevano ardito d'invadere il paese
Romano. Alla testa delle sue legioni passò il Danubio
sopra un ponte, ch'era stato costrutto da Traiano, e
ch'egli fè ristorare, penetrò ne' più forti nascondigli
della Dacia<a class="tag" id="tag427" href="#note427">[427]</a>, e quando gli ebbe severamente puniti,
condiscese a conceder la pace ai Goti supplichevoli,
a condizione, che ogni volta che fosser richiesti,
gli somministrassero un corpo di quarantamila soldati<a class="tag" id="tag428" href="#note428">[428]</a>.
Imprese di questa sorta facevano senza dubbio
grand'onore a Costantino, e vantaggio allo Stato, ma
si ha giusto motivo di dubitare, se provar si possa
l'esagerata asserzione di Eusebio, che tutta la Scizia
fino all'estremità del Settentrione, divisa com'era in
tanti Popoli di costumi i più selvaggi ed i più differenti
fra loro, per mezzo delle vittoriose sue armi erasi
aggiunta all'Imperio Romano<a class="tag" id="tag429" href="#note429">[429]</a>.
</p>

<p>
<span class="sidenote">A. D. 323</span>
</p>

<p>
Era impossibile che in questo sublime stato di gloria
Costantino potesse più lungamente soffrire un collega
nell'Impero. Confidando nella superiorità del suo
genio, e della sua forza militare, si determinò, senza
<span class="pagenum"><a id="Page_237"></a>[237]</span>
alcuna precedente ingiuria, di farne uso per la distruzion
di Licinio, di cui l'età ormai avanzata, od i vizi
odiosi al popolo pareva che gli presentassero una
ben facil conquista<a class="tag" id="tag430" href="#note430">[430]</a>. Ma il vecchio Imperatore, eccitato
dall'imminente pericolo, deluse l'aspettazione sia
degli amici, che de' nemici. Richiamando quello spirito,
e que' talenti, per mezzo di cui s'era meritata
l'amicizia di Galerio, e la porpora Imperiale, preparossi
alla guerra, unì le forze dell'Oriente, e in poco
tempo coprì le pianure di Adrianopoli colle sue truppe,
e lo stretto dell'Ellesponto colla sua flotta. L'esercito
era composto di centocinquantamila fanti, e di
quindicimila cavalli; e siccome la cavalleria per la
maggior parte era presa dalla Frigia e dalla Cappadocia,
possiamo formare un'idea più favorevole della
bellezza de' cavalli, che del coraggio e della destrezza
de' cavalieri. La flotta consisteva in trecentocinquanta
galere di tre ordini di remi. Centotrenta di queste furon
somministrate dall'Egitto, e dalle adiacenti coste
dell'Affrica; centodieci da' porti della Fenicia e dell'Isola
di Cipro, e le altre centodieci dalle parti marittime
della Bitinia, della Jonia e della Caria. Le truppe
di Costantino si dovevan riunire a Tessalonica; ed
ascendevano a sopra centoventimila fra cavalli e fanti<a class="tag" id="tag431" href="#note431">[431]</a>.
Esso fu soddisfatto del lor marziale aspetto, ed
il suo esercito realmente conteneva più soldati, quantunque
minore nel numero degli uomini, che quello del
<span class="pagenum"><a id="Page_238"></a>[238]</span>
suo competitore orientale. Le legioni di Costantino eran
formate nelle più guerriere Province dell'Europa;
l'esercizio ne aveva invigorita la disciplina, la vittoria
innalzate le speranze, e trovavasi fra loro un gran
numero di veterani, che dopo diciassette gloriose campagne
sotto il medesimo condottiero, si preparavano a
meritare un'onorevol dimissione coll'ultimo sforzo del
lor valore<a class="tag" id="tag432" href="#note432">[432]</a>. Ma i preparativi navali di Costantino
erano per ogni capo molto inferiori a quelli di Licinio.
Le città marittime della Grecia mandarono le rispettive
lor quote d'uomini e di navi al porto famoso di
Pireo, e tutte le lor forze, prese insieme, non sorpassarono
il numero di dugento piccoli vascelli: assai debole
armamento, se voglia paragonarsi con quelle formidabili
flotte messe in mare, e mantenute dalla Repubblica
d'Atene al tempo della guerra del Peloponneso<a class="tag" id="tag433" href="#note433">[433]</a>.
Non essendo l'Italia più da gran tempo la
sede del Governo, gli stabilimenti navali di Miseno e
di Ravenna si erano o poco a poco trascurati; e siccome
la navigazione e la marineria dell'Impero venivano
sostenute dal commercio anzi che dalla guerra,
era naturale che dovessero abbondare più nelle industriose
<span class="pagenum"><a id="Page_239"></a>[239]</span>
province dell'Egitto e dell'Asia. Solamente fa
meraviglia che l'Imperatore dell'Oriente, che aveva in
mare una superiorità così grande, trascurasse l'occasione
di portare una guerra offensiva nel contro de' dominj
del suo rivale.
</p>

<p>
<span class="sidenote">A. D. 323</span>
</p>

<p>
Invece di prendere tale attiva risoluzione, che avrebbe
potuto far mutar faccia a tutta la guerra, il prudente
Licinio aspettò l'avvicinamento del suo rivale
presso Adrianopoli in un campo da esso fortificato
con sì premurosa diligenza, che ben dimostrava il timor
ch'egli aveva dell'evento. Costantino diresse la
sua marcia da Tessalonica verso quella parte della
Tracia, sinchè si trovò arrestato dall'ampio rapido
corso dell'Ebro, e scoprì il numeroso esercito di Licinio,
che occupava il ripido declive del monte, dal fiume
alla città di Adrianopoli. Passarono vari giorni in
dubbiose e lontane scaramucce; ma furon tolti finalmente
gli ostacoli del passaggio e dell'attacco dall'intrepida
condotta di Costantino. Qui non possiamo a
meno di riferire un fatto maraviglioso di esso, a cui
sebbene possa difficilmente trovarsi l'uguale nella poesia
o ne' romanzi, pure si trova celebrato non già da
un venale oratore addetto alla fortuna di lui, ma da
un Istorico, special nemico della famiglia del medesimo.
Si assicura che il valoroso Imperatore gettossi nell'Ebro
accompagnato solo da dodici cavalieri, e che
per lo sforzo delle sue invincibili armi, ruppe, disordinò,
e pose in fuga un esercito di cinquantamila uomini.
La credulità di Zosimo prevalse in tal modo alla
sua passione, che sembra che fra gli eventi della memorabil
battaglia di Adrianopoli scegliesse e adornasse
non già il più importante, ma il più maraviglioso.
Conferma il valore ed il pericolo di Costantino una
<span class="pagenum"><a id="Page_240"></a>[240]</span>
leggiera ferita, ch'esso ricevè nella coscia, ma può rilevarsi
anche da un'imperfetta narrazione, e forse da
un testo corrotto, che fu cagione della vittoria non
meno la condotta del Generale, che il coraggio dell'Eroe:
che un corpo di cinquemila arcieri girò ad occupare
un folto bosco nella retroguardia del nemico,
la cui attenzione era impegnata nella costruzione di
un ponte; e che Licinio, confuso per tante artificiose
evoluzioni, fu contro sua voglia tirato dal suo vantaggioso
posto a combattere nella pianura. Il combattimento
allora non fu più uguale; la confusa moltitudine
delle nuove reclute di lui restò facilmente vinta dagli
sperimentati veterani dell'Occidente. Si dice che
trentaquattromila uomini vi fossero uccisi. Il campo
fortificato di Licinio fu preso per assalto la sera della
battaglia; la maggior parte de' fuggitivi, che si erano
ritirati alle montagne, si renderono il giorno dopo alla
discrezione del vincitore; ed il suo rivale, che non
potè più tenersi in campagna aperta, si chiuse dentro
le mura di Bisanzio<a class="tag" id="tag434" href="#note434">[434]</a>.
</p>

<p>
L'assedio di questa città, che fu immediatamente
intrapreso da Costantino, era molto laborioso ed incerto.
Le fortificazioni di quella piazza, che si risguardava
con tanta ragione, come la chiave dell'Europa
e dell'Asia, erano state riparate ed accresciute nelle
<span class="pagenum"><a id="Page_241"></a>[241]</span>
ultime guerre civili; e finchè Licinio fu padrone del
mare, la guarnigione era molto meno esposta al pericolo
della fame, che l'armata degli assedianti. Furon
chiamati al campo da Costantino i comandanti di mare,
ed ebbero positivi ordini di forzare il passo dell'Ellesponto
nel tempo che la flotta di Licinio, invece di
cercare, e di distruggere il debole nemico, restava inoperosa
in quell'angusto stretto, dove la superiorità nel
numero era di poco uso, o vantaggio. A Crispo, figliuol
maggiore di Costantino, fu affidata l'esecuzione
di quest'ardita impresa, ch'egli condusse con tal coraggio
e buon successo, che meritò la stima, ed eccitò probabilissimamente
la gelosia di suo padre. L'attacco durò
due giorni, e nella sera del primo le flotte, dopo una
considerabil perdita da ambe le parti, si ritirarono ne' lor
rispettivi porti dell'Europa e dell'Asia. Il secondo giorno,
verso il mezzodì, levossi un forte vento meridionale,
che trasportò i vascelli di Crispo incontro al
nemico<a class="tag" id="tag435" href="#note435">[435]</a>, ed avendo egli con avveduta intrepidezza
profittato di questo casual vantaggio, ben presto conseguì
una piena vittoria. Cento trenta vascelli restaron
distrutti, cinquemila uomini uccisi, ed Amando,
Ammiraglio della flotta asiatica, colla maggior difficoltà
si rifuggì ai lidi di Calcedonia. Tosto che fu
aperto l'Ellesponto, entrò nel campo di Costantino,
che aveva già avanzate le operazioni dell'assedio, un
abbondante convoglio di provvisioni. Egli formò dei
<span class="pagenum"><a id="Page_242"></a>[242]</span>
mucchi artificiali di terra ugualmente elevati che le
mura di Bisanzio. Le alte torri, che furono alzate su
que' fondamenti, infestavano gli assediati con grosse
pietre e con dardi scagliati dalle macchine militari; e
gli arieti, che percuotevan le mura, le avevano rotte in
vari luoghi. Se Licinio persisteva più lungamente nella
difesa, si esponeva ad esser involto egli stesso nella
rovina della piazza; avanti però che gli fosse chiusa
l'uscita, esso prudentemente trasferì a Calcedonia nell'Asia
la sua persona, ed i suoi tesori; e siccome bramò
sempre di associar compagni alle speranze ed ai
rischi della sua fortuna, diede in quell'occasione il titolo
di Cesare a Martiniano, ch'esercitava uno degli
Uffizj più importanti dell'Impero<a class="tag" id="tag436" href="#note436">[436]</a>.
</p>

<p>
Tali erano i ripieghi e tale l'abilità di Licinio, che
dopo tante successive disfatte raccolse di nuovo nella
Bitinia un esercito di cinquanta o sessantamila uomini,
mentre l'attività di Costantino era impiegata nell'assedio
di Bisanzio. Il vigilante Imperatore nondimeno
non trascurò gli ultimi sforzi del suo antagonista. Fu
trasportata in piccoli legni una parte considerabile del
suo vittorioso esercito sul Bosforo, e subito ch'ebbe posto
i piedi a terra sulle altezze di Crisopoli, o come
si dice adesso, di Scutari, fu attaccata la decisiva battaglia.
Le truppe di Licinio, quantunque levate di fresco,
male armate, e peggio disciplinate, resisterono ai
vincitori con infruttuoso ma disperato valore, finchè
una total disfatta, e la strage di venticinquemila uomini
<span class="pagenum"><a id="Page_243"></a>[243]</span>
determinò irrevocabilmente il destino del loro
Capo<a class="tag" id="tag437" href="#note437">[437]</a>. Ritirossi egli a Nicomedia col fine di guadagnar
tempo, e colla mira piuttosto di entrare in trattato,
che colla speranza di un'efficace difesa. Costanza,
moglie di lui e sorella di Costantino, intercedè appresso
il fratello in favor del marito, ed ottenne dalla politica
piuttosto che dalla compassione di questo una solenne
promessa, confermata con giuramento, che dopo
il sacrificio di Martiniano, e la rinunzia della porpora,
sarebbe stato permesso a Licinio di passare il rimanente
della sua vita in pace, e nell'abbondanza. La
condotta di Costanza, e la parentela, che aveva colle
parti che combattevano, richiama naturalmente allo
spirito la memoria di quella virtuosa matrona, ch'era
sorella di Augusto, e moglie di Antonio. Ma la maniera
di pensare degli uomini era mutata, e non si
stimava più un'infamia per un Romano il sopravvivere
al proprio onore ed alla propria indipendenza.
Licinio chiese, ed accettò il perdono delle sue mancanze;
si prostrò colla porpora ai piedi del suo Signore
e Padrone; con insultante pietà fu sollevato da terra;
nel medesimo giorno ammesso alla mensa Imperiale, e
poco dopo mandato a Tessalonica, ch'era stata scelta
per luogo del suo confino<a class="tag" id="tag438" href="#note438">[438]</a>. Questo per altro fu terminato
in breve dalla morte; ed è posto in dubbio se
un tumulto de' soldati o un decreto del Senato servì
<span class="pagenum"><a id="Page_244"></a>[244]</span>
di pretesto all'esecuzione. Secondo le regole della tirannia
fu accusato di tentare una cospirazione, e di
mantenere una perfida corrispondenza co' Barbari; ma
poichè non ne fa mai convinto nè dalla sua condotta,
nè da alcuna legittima prova, è permesso per avventura
di presumerne l'innocenza dalla sua debolezza<a class="tag" id="tag439" href="#note439">[439]</a>.
Fu disonorata la memoria di Licinio coll'infamia; ne
furono gettate a terra le statue, ed abolite tutte in un
tratto le leggi ed i processi giudiziali del regno di lui
con un editto fatto con tale precipitazione, e di conseguenze
tanto cattive, che fu quasi subito dopo corretto<a class="tag" id="tag440" href="#note440">[440]</a>.
</p>

<p>
<span class="sidenote">A. D. 324</span>
</p>

<p>
Con questa vittoria di Costantino, il Mondo Romano
trovossi di nuovo unito sotto l'autorità di un
solo Imperatore, trentasette anni dopo che Diocleziano
ne avea diviso la potenza e le province con Massimiano
suo collega.
</p>

<p>
I gradi successivi dell'innalzamento di Costantino,
dal tempo in cui prese la porpora a York fino alla
rinunzia di Licinio a Nicomedia, si son riferiti minutamente
e con precisione, non solo perchè i fatti per se
stessi interessano, ma molto più anche perchè i medesimi
contribuirono alla decadenza dell'Impero per
<span class="pagenum"><a id="Page_245"></a>[245]</span>
cagione della gran perdita di sangue e di danaro, e
pel continuo accrescimento de' tributi non meno che
del corpo militare. Le immediate memorabili conseguenze
di questa rivoluzione furono la fondazione di
Costantinopoli, e lo stabilimento della Religione Cristiana.
</p>
</div>

<div class="chapter">
<h2>
CAPITOLO XV.
</h2>

<div class="blockquote">
<p>
<i>Progresso della Religione Cristiana, e sentimenti, costumi,
numero e condizione de' primitivi Fedeli.</i>
</p>
</div>

<p>
Una ricerca intorno al progresso e stabilimento del
Cristianesimo, che abbia semplicemente per guida la
ragione e il candore, può considerarsi come una parte
molto essenziale dell'Istoria dell'Impero Romano. Mentre
quel gran corpo veniva attaccato dalla forza aperta,
o con occulte mine condotto appoco appoco alla distruzione,
una Religione umile e pura s'andò insensibilmente
insinuando nelle menti degli uomini; s'accrebbe
nell'oscurità e nel silenzio, acquistò nuova forza
dalle opposizioni medesime, che le furon fatte, ed innalzò
finalmente lo stendardo vittorioso della Croce
sulle rovine del Campidoglio. Nè l'influenza del Cristianesimo
si limitò solamente alla durata, o ai confini
del Romano Impero: questa Religione dopo un
corso di tredici, o quattordici secoli si professa tuttora
dalle nazioni dell'Europa, che nell'arti e nelle
scienze, non men che nelle armi, formano la parte più
distinta dell'uman genere. Mediante l'industria a lo
zelo degli Europei, essa largamente si è diffusa fino
a' lidi più lontani dell'Asia, e dell'Affrica; e per mezzo
<span class="pagenum"><a id="Page_246"></a>[246]</span>
delle loro colonie si è stabilito solidamente dal Canadà
fino al Chili; in un mondo dagli antichi non conosciuto.
</p>

<p>
Ma per quanto sia vantaggioso o piacevole tal esame,
contiene due principali difficoltà. Gli scarsi e dubbiosi
materiali della Storia Ecclesiastica rade volte ci
pongono in istato di sgombrare la folta nebbia, che
oscura i primi secoli della Chiesa. E la gran legge
dell'imparzialità ci costringe troppo spesso a scoprire
le imperfezioni dei non inspirati dottori, e credenti dell'Evangelio;
onde può sembrare a chi non usa molta
attenzione, che le lor mancanze gettino qualche ombra
sulla fede che professarono. Ma dovrebbe cessare lo
scandalo de' pii credenti, ugualmente che il falso trionfo
degl'infedeli, se riflettessero non alla qualità solamente
di chi fu l'autore della divina rivelazione, ma di quelli
eziandio, ai quali fu questa comunicata. Il teologo può
gustare il dolce piacere di rappresentare la religione,
quale ci venne dal cielo, ammantata della nativa sua
purità; ma un più dispiacevol dovere s'impone all'Istorico,
il quale non può non iscoprire l'inevitabil miscuglio
di corruzione e d'errore, ch'ella contrasse nel
dimorar che fece lungamente sopra la Terra, in mezzo
ad enti di una debole e degenerata natura.
</p>

<p>
La nostra curiosità ci porta naturalmente a cercare
per quali mezzi la fede Cristiana ottenne sì riguardevol
vittoria sulle religioni già stabilite sopra la terra.
Potrebbe darsi a tal domanda una facile, ma soddisfacente
risposta, dicendo che attribuir ciò si deve alla
convincente evidenza della dottrina, ed alla regolatrice
Provvidenza del grand'Autore della medesima. Ma siccome
la verità, e la ragione di rado sono così favorevolmente
accolte nel mondo, e siccome si compiace
<span class="pagenum"><a id="Page_247"></a>[247]</span>
bene spesso la saggia Provvidenza di far uso delle passioni
del cuore umano, e delle generali circostanze,
nelle quali ritrovansi gli uomini, come d'istrumenti per
eseguire i propri disegni; così ci si permetterà d'investigare,
quantunque colla sommissione dovuta, non
già qual fu la prima, ma bensì quali furon le secondarie
cagioni del rapido progresso della Chiesa di Cristo.
Si farà chiaro per avventura da tal esame, ch'essa
fu con la massima efficacia favorita e sostenuta dalle
cinque cagioni che seguono: I. Dall'inflessibile, e s'è
lecito così dire, intollerante zelo de' Cristiani, proveniente
in vero dalla religione Giudaica, ma spogliato di
quello spirito ritroso ed insociabile, che in luogo d'invitare
avea allontanato i Gentili dall'abbracciar la legge
di Mosè. II. Dalla dottrina di una vita futura, avvalorata
da ogni special circostanza, che potesse dar peso
ed efficacia a quell'importante verità. III. Dal poter
de' miracoli, attribuito alla Chiesa primitiva. IV. Dalla
pura, ed austera morale de' Cristiani. V. Dalla disciplina,
ed unione della Cristiana repubblica, che appoco
appoco formò uno stato indipendente, il quale sempre
più andò crescendo nel cuore del Romano Impero.
</p>

<p>
I. Noi abbiamo già descritto l'armonia dell'antico
mondo in materia di religione, e con quanta facilità
le più differenti ed anche nemiche nazioni abbracciavano,
o almen rispettavano le superstizioni l'una dell'altra.
Un solo popolo ricusava di unirsi a questo comune
commercio dell'uman genere. I Giudei, che sotto
le monarchie degli Assirj e de' Persiani avevan languito
per molti secoli come la parte più disprezzata
de' loro schiavi<a class="tag" id="tag441" href="#note441">[441]</a>, si sollevarono dall'oscurità sotto
<span class="pagenum"><a id="Page_248"></a>[248]</span>
successori di Alessandro; ed essendo sorprendentemente
moltiplicati prima in Oriente poi in Occidente, ben
presto eccitarono la curiosità e la maraviglia delle altre
nazioni<a class="tag" id="tag442" href="#note442">[442]</a>. La burbera ostinazione, con cui mantenevano
le loro speciali cerimonie ed insocievoli usanze,
pareva indicare in essi una specie d'uomini
distinta dagli altri, che audacemente professavano, o
che mal celavano l'odio implacabile, che portavano al
resto del genere umano<a class="tag" id="tag443" href="#note443">[443]</a>. Nè la violenza d'Antioco,
nè le arti di Erode, nè l'esempio delle nazioni circonvicine
poterono mai persuadere i Giudei ad unire con
le instituzioni di Mosè l'elegante mitologia de' Greci<a class="tag" id="tag444" href="#note444">[444]</a>.
Seguendo le massime di una general tolleranza, i Romani
proteggevano anche quelle superstizioni, che
<span class="pagenum"><a id="Page_249"></a>[249]</span>
disprezzavano<a class="tag" id="tag445" href="#note445">[445]</a>. Augusto, pieno d'indulgenza, condiscese
fino a dar ordini, che si offerissero sacrifizi
per la sua prosperità nel tempio di Gerusalemme<a class="tag" id="tag446" href="#note446">[446]</a>,
laddove se l'infimo della stirpe d'Abramo avesse prestato
simile omaggio al Giove del Campidoglio, sarebbe
divenuto un oggetto di esecrazione a se stesso, ed
a' propri fratelli. Ma la moderazione de' Conquistatori
non fu sufficiente a quietare i gelosi pregiudizi de' loro
sudditi, che si misero in agitazione e si scandalizzarono,
allorchè introdur si dovettero le insegne del Paganesimo
nel lor paese, divenuto Provincia Romana<a class="tag" id="tag447" href="#note447">[447]</a>.
Il folle attentato di Caligola di porre la propria statua
nel tempio di Gerusalemme, andò a voto per l'unanime
risoluzione di un popolo, che temeva molto
meno la morte, che tale idolatrica profanazione<a class="tag" id="tag448" href="#note448">[448]</a>. Il
loro attacco alla legge di Mosè uguagliava l'abborrimento,
che avevano per le religioni straniere. Poichè
il corso della devozione e dello zelo si trovava riunito
in un angusto canale, esso acquistava la forza, ed alle
volte ancora il furor di un torrente.
</p>

<p>
<span class="pagenum"><a id="Page_250"></a>[250]</span>
Quest'inflessibile perseveranza, che agli antichi sembrava
così odiosa o così ridicola, prende un assai terribil
carattere, dacchè si è degnata la Provvidenza di
rivelarci la misteriosa istoria del Popolo eletto. Ma diviene
sempre più sorprendente il devoto ed anche scrupoloso
attaccamento alla religione Mosaica, tanto singolare
ne' Giudei, che vissero dopo l'edificazione del
secondo tempio, se paragonar si voglia colla pertinace
incredulità de' loro maggiori. Quando la legge fu dettata
tra i folgori dal monte Sinai; quando furon sospesi
i flutti del mare e il corso de' pianeti pel comodo
degl'Israeliti; o quando i premj e le pene temporali
erano le conseguenze immediate della lor osservanza o
disubbidienza, essi continuamente si ribellavano contro
la visibile maestà del divino loro Sovrano, collocavano
gl'idoli delle genti nel Santuario di <i>Jeovà</i>, ed imitavano
qualunque capricciosa ceremonia, che si praticasse
nelle tende degli Arabi, o nelle città della Fenicia<a class="tag" id="tag449" href="#note449">[449]</a>.
A misura che quella stirpe ingrata restò meritamente
priva della protezione del Cielo, andò la lor
fede acquistando un corrispondente grado di purità e
di vigore. I contemporanei di Mosè e di Giosuè con
non curante indifferenza erano stati spettatori de' più
sorprendenti miracoli. Sotto il peso poi d'ogni genere
di calamità, la fede di tanti miracoli ha preservato gli
Ebrei de' tempi posteriori dall'universal contagio della
idolatria, e contro tutti i comuni principj dello spirito
umano, sembra che questo popolo singolare abbia
<span class="pagenum"><a id="Page_251"></a>[251]</span>
accordato un più forte e più facile assenso alla tradizione
de' suoi remoti antenati, che all'evidenza de' propri
sensi.
</p>

<p>
La religione Giudaica era mirabilmente atta per la
difesa, ma per nulla accomodata alle conquiste, e par
verisimile che il numero de' proseliti non fosse mai
molto maggiore di quel degli apostati. In principio, furon
fatte le divine promesse, ed ingiunto il rito della
circoncisione, a distinzione degli altri, ad una sola famiglia.
Allorchè fu moltiplicata la posterità d'Abramo
come le arene del mare, la divinità, che colla propria
bocca le aveva dato un sistema di leggi o di cerimonie,
si dichiarò il proprio o quasi nazionale Dio d'Israele,
e separò colla più gelosa cura il suo popolo
favorito dal resto del genere umano. La conquista della
terra di Canaan fu accompagnata da tante mirabili, e
sanguinose circostanze, che i vittoriosi Giudei restarono
in uno stato d'irreconciliabile ostilità con tutti i
loro vicini. Era stato comandato loro di estirpare alcune
delle più idolatre tribù, e l'esecuzione della volontà
divina rare volte fu ritardata dalla debolezza della
umana compassione. Ad essi era proibito di contrarre
matrimonio o affinità veruna colle altre nazioni, e la
proibizione di ammetterle nel loro ceto, che in alcuni
casi era perpetuo, si estendeva quasi sempre alla terza,
alla settima, ed anche alla decima generazione. Non
s'inculcò mai come un precetto della legge l'obbligo
di predicare a' Gentili la fede di Mosè; nè gli Ebrei
si trovavano disposti ad incaricarsene come d'un volontario
dovere. Quest'insocievole popolo nell'ammissione
di nuovi cittadini seguitava piuttosto la vanità
propria de' Greci, che la politica generosa di Roma.
I discendenti d'Abramo eran lusingati dall'opinione di
<span class="pagenum"><a id="Page_252"></a>[252]</span>
essere i soli eredi dell'alleanza, e temevano di scemare
il valore della loro eredità, se la dividevano troppo
facilmente con gli stranieri della terra. Una comunicazione
più estesa coll'uman genere dilatò le loro
cognizioni senza correggere i loro pregiudizi, e se il
Dio d'Israele acquistava qualche nuovo devoto, ciò
era dovuto al genio incostante del politeismo, piuttosto
che allo zelo attivo de' suoi missionari<a class="tag" id="tag450" href="#note450">[450]</a>. Sembra,
che la religione Mosaica sia stata instituita per un
paese particolare, e per una sola nazione; e se rigorosamente
si fosse osservato il precetto, che ogni maschio
tre volte l'anno si presentasse avanti il Signore
Dio, sarebbe stato impossibile che i Giudei si fossero
estesi oltre gli angusti limiti della Terra Promessa<a class="tag" id="tag451" href="#note451">[451]</a>.
Si tolse in vero di mezzo simil ostacolo mediante la
distruzione del tempio di Gerusalemme; ma in tal distruzione
restò involta la parte più riguardevole della
religione Giudaica; ed i Pagani, che avevano sempre
udito con maraviglia la straordinaria descrizione di un
santuario voto di numi<a class="tag" id="tag452" href="#note452">[452]</a>, non sapevano immaginare
qual esser potesse l'oggetto, e quali gl'istrumenti di
un culto privo di tempj e di altari, di sacerdoti e di
<span class="pagenum"><a id="Page_253"></a>[253]</span>
sacrifizi. Pure anche nel loro stato d'abbassamento, i
Giudei, vantando sempre i sublimi ed esclusivi lor privilegi,
evitavano, invece di apprezzare, la società degli
stranieri. Sempre insistevano con inflessibil rigore su
quelle parti della legge, ch'era in lor facoltà di osservare.
Le particolari lor distinzioni di giorni, di cibi,
ed una varietà di triviali, quantunque incomode cerimonie,
formavano altrettanti oggetti di avversione e di
disgusto per le altre nazioni, alle abitudini, ed ai pregiudizi
delle quali erano quelle diametralmente contrarie.
Il solo penoso, ed anche pericoloso rito della
circoncisione serviva a rimuovere un volenteroso proselito
dalle porte della Sinagoga<a class="tag" id="tag453" href="#note453">[453]</a>.
</p>

<p>
In queste circostanze comparve nel mondo il Cristianesimo,
armato colla forza della legge Mosaica, e libero
dal peso dei ceppi della medesima. Fu con ugual premura
inculcato nel nuovo non men che nel vecchio sistema
uno zelo esclusivo per la verità della religione e per l'unità
di Dio; e tutto ciò, che di nuovo intorno alla natura
ed ai disegni dell'Ente supremo fu rivelato al
genere umano, era adattato a far crescere la riverenza
per quella misteriosa dottrina. Fu ammessa la divina
autorità di Mosè e de' Profeti, ed anche stabilita come
la base più stabile del Cristianesimo. Fin dal principio
del mondo erasi annunziata e preparata, con una serie
non interrotta di predizioni, la venuta per lungo
tempo attesa del Messia, il quale, per condiscendere
alla grossolana immaginazione de' Giudei, era stato più
frequentemente rappresentato sotto la figura di Re e
<span class="pagenum"><a id="Page_254"></a>[254]</span>
di Conquistatore, che sotto quella di Profeta, di Martire,
e di Figlio di Dio. Mediante l'espiatorio sacrifizio
di lui, furono tutti in una volta consumati ed aboliti
gl'imperfetti sacrifizi del Tempio. Alle leggi ceremoniali,
che consistevano solamente in segni e figure,
successe un culto spirituale e puro, adattato a tutti i
climi ugualmente che ad ogni condizione di persone;
ed al sangue, collo spargimento del quale s'iniziavano
gli uomini, fu sostituita la più innocente iniziazione
dell'acqua. La promessa del favor divino, invece di essere
parzialmente ristretta alla discendenza d'Abramo,
fu proposta universalmente a' liberi ed a' servi, a' Greci
ed a' Barbari, agli Ebrei, ed a' Gentili. Fu sempre riservato
per i soli membri della Chiesa Cristiana qualunque
privilegio che dalla Terra sollevar potesse il proselito
al cielo, rinvigorirne la devozione, assicurarne
la felicità, o anche soddisfar quel segreto orgoglio, che
sotto l'apparenza di devozione s'insinua nel cuore umano;
ma nel tempo stesso permettevasi, anzi cercavasi
di persuadere ad ognuno di accettare il glorioso
distintivo, che non solamente si offeriva come un favore,
ma imponevasi eziandio come un obbligo. Per
un nuovo convertito era un dovere il più sacro quello
di spargere fra' propri amici e parenti l'inestimabil benefizio,
ch'esso avea ricevuto, e di ammonirli che il
rifiuto, che ne avesser fatto, sarebbe stato severamente
punito, come una peccaminosa disubbidienza al volere
di una benigna, ma onnipotente Divinità.
</p>

<p>
La liberazione però della Chiesa da' vincoli della
Sinagoga fu un'opera alquanto lunga e difficile. I Giudei
convertiti, che ravvisavano in Gesù il carattere del
Messia predetto da' loro antichi oracoli, lo rispettavano
come un Profeta, che insegnava la virtù e la religione;
<span class="pagenum"><a id="Page_255"></a>[255]</span>
ma stavan ostinatamente attaccali alle cerimonie dei
loro maggiori, e desideravano di soggettarvi anche i
Gentili, che continuamente accrescevano il numero dei
credenti. Sembra che questi giudaizzanti Cristiani traessero
con qualche plausibilità i loro argomenti dalla
origine divina della legge di Mosè, e dalle immutabili
perfezioni del grande Autore di essa. Sostenevano questi
che se l'Ente, il quale è sempre il medesimo per tutta
l'eternità, avesse disegnalo di abolire que' sacri riti,
ch'eran serviti per distinguere il suo Popolo eletto, sarebbe
stata la rivocazione di quelli non meno chiara
e solenne, che la prima loro promulgazione: che invece
di quelle frequenti dichiarazioni, che o suppongono, o
assicurano la perpetuità della religione Mosaica, si sarebbe
questa rappresentata, come un piano provvisionale,
che doveva durar solamente fino alla venuta del
Messia, il quale avrebbe dimostrato agli uomini una
forma più perfetta di culto e di fede<a class="tag" id="tag454" href="#note454">[454]</a>: che il Messia
medesimo, ed i suoi discepoli, i quali conversarono
con lui sulla terra, piuttosto che autorizzare col loro
esempio la più minuta osservanza della Mosaica legge<a class="tag" id="tag455" href="#note455">[455]</a>,
avrebbero pubblicato al mondo l'abolizione di
<span class="pagenum"><a id="Page_256"></a>[256]</span>
quelle inutili ed antiquate ceremonie, senza permettere
che il Cristianesimo per tanti anni restasse oscuramente
confuso tra le Sette della Chiesa Giudaica. Simili argomenti
pare, che sieno stati usati in difesa della causa
della legge Mosaica spirante; ma l'industria de' nostri
dotti Teologi ha largamente spiegato l'ambiguo linguaggio
del Testamento vecchio, e la dubbiosa condotta dei
predicatori apostolici. Egli era conveniente di sviluppare
a grado a grado il sistema dell'Evangelio, e di
pronunziare, colla massima cautela e riservatezza, una
sentenza di condanna, ch'era tanto ripugnante alle inclinazioni,
ed ai pregiudizi degli Ebrei convertiti.
</p>

<p>
L'Istoria della Chiesa Gerosolimitana somministra
una forte prova della necessità di tali cautele, e della
profonda impressione che avea fatto la Religion Giudaica
nelle menti de' suoi seguaci. I primi quindici Vescovi
di Gerusalemme furon tutti Giudei circoncisi; e
la congregazione, a cui presedevano, univa la legge di
Mosè colla dottrina di Cristo<a class="tag" id="tag456" href="#note456">[456]</a>. Era naturale, che la
primitiva tradizione di una Chiesa, ch'era stata fondata
solo quaranta giorni dopo la morte di Cristo, e governata
quasi altrettanti anni sotto l'immediata inspezione
degli Apostoli, si ricevesse come il modello della retta
fede<a class="tag" id="tag457" href="#note457">[457]</a>. Le Chiese lontane si rimettevano assai spesso
all'autorità della venerabile loro madre, e sollevavano
con una generosa contribuzione di elemosine le angustie
<span class="pagenum"><a id="Page_257"></a>[257]</span>
di essa. Ma quando si stabilirono società numerose ed
opulente nella gran città dell'Impero, come in Antiochia,
in Alessandria, in Efeso, in Corinto, ed in Roma,
appoco appoco diminuì la riverenza, che Gerusalemme
aveva inspirato a tutte le colonie Cristiani. I Giudei
convertiti o i Nazareni, come furon chiamati dopo, che
avevan gettati i fondamenti della Chiesa, in breve si
trovaron sopraffatti dalla moltitudine, che sempre cresceva,
e che da tutte le diverse religioni del politeismo
arrolavasi alla milizia di Cristo; ed i Gentili, che avevano,
coll'approvazione del loro particolare Apostolo,
scosso l'intollerabil peso delle cerimonie Mosaiche, ricusarono
finalmente ai loro più scrupolosi fratelli quella
medesima tolleranza, ch'essi a principio avevano umilmente
implorata per le lor proprie usanze. La rovina
del tempio, della città, della pubblica religione degli
Ebrei fu gravemente sensibile ai Nazareni, come a
quelli, che nelle costumanze, se non nella fede, conservavano
un'intima connessione cogli empj lor nazionali,
le disgrazie de' quali, si attribuivano da' Gentili
al disprezzo e da' Cristiani con più ragione allo sdegno
del sommo Dio. I Nazareni si ritirarono dalle rovine
di Gerusalemme alla piccola città di Pella di là
dal Giordano, dove languì nella solitudine e nell'oscurità
quell'antica Chiesa più di sessant'anni<a class="tag" id="tag458" href="#note458">[458]</a>. Essi avevan
sempre la consolazione di fare frequenti e devote
visite alla <i>Città santa</i>, e la speranza di essere un
<span class="pagenum"><a id="Page_258"></a>[258]</span>
giorno ristabiliti in que' luoghi, che per natura e per
religione eran portati ad amare, non meno che a rispettare.
Ma finalmente, sotto il regno di Adriano, il
disperato fanatismo degli Ebrei pose il colmo alle loro
calamità, ed i Romani, esacerbati dalle ripetute lor ribellioni,
esercitarono con insolito rigore i diritti della
vittoria. L'Imperatore fondò una nuova città col nome
d'Elia Capitolina sul monte Sion<a class="tag" id="tag459" href="#note459">[459]</a>, alla quale concesse
i privilegi delle colonie; ed avendo stabilite le più
severe pene contro qualunque Giudeo, che avesse ardito
di accostarsi a' recinti di quella, vi pose la guardia
di una coorte Romana per invigilare all'esecuzione
de' suoi comandi. A' Nazareni restava un solo mezzo
di evitare la comun proscrizione, e fu in quest'occasione
assistita la forza della verità dall'influenza di
temporali vantaggi: i medesimi dessero per loro Vescovo
Marco, ch'era Gentile d'origine, e molto probabilmente
nativo o dell'Italia o di qualche provincia
Latina. Alle persuasive di lui la maggior parte della
congregazione rinunziò alla legge Mosaica, nella pratica
di cui avevano essi perseverato sopra cent'anni;
e mediante questo sacrificio de' loro usi e pregiudizi
furono liberamente ammessi nella colonia d'Adriano, e
si strinse più fortemente la loro unione nella Chiesa
Cattolica<a class="tag" id="tag460" href="#note460">[460]</a>.
</p>

<p>
<span class="pagenum"><a id="Page_259"></a>[259]</span>
Quando gli onori, ed il nome della Chiesa di Gerusalemme
si restituirono al monte Sion, furono imputati
agli oscuri avanzi de' Nazareni, che ricusarono di
accompagnare il loro Vescovo Latino, i delitti di eresia
e di scisma. Essi conservaron sempre l'antica loro
abitazione di Pella; si sparsero per i villaggi vicini a
Damasco; e formarono una piccola chiesa nella Città
di Berea, o come si dice adesso, d'Aleppo nella Siria<a class="tag" id="tag461" href="#note461">[461]</a>.
Fu creduto il nome di Nazareno troppo onorevole
per que' Cristiani giudaizzanti, ed in breve, a cagione
della supposta povertà del loro intelletto, non
meno che della lor condizione, riceverono il dispregevole
titolo di Ebioniti<a class="tag" id="tag462" href="#note462">[462]</a>. Pochi anni dopo il ritorno
della Chiesa di Gerusalemme, s'incominciò a dubitare,
se un uomo, che sinceramente riconoscesse Gesù per
Messia, ma continuasse ad osservare la legge Mosaica,
potesse sperar di salvarsi. La dolce indole di Giustino
martire lo faceva inclinare a scioglier tal questione affermativamente;
e quantunque si esprimesse colla più
riservata diffidenza, osò tuttavia di determinarsi a favore
di tale imperfetto Cristiano, qualora fosse contento
<span class="pagenum"><a id="Page_260"></a>[260]</span>
di praticare in privato le cerimonie Mosaiche senza pretendere
di sostenerne generalmente l'uso, o la necessità.
Ma quando Giustino fu pressato a dichiarare il sentimento
della Chiesa, confessò che vi erano molti fra gli
ortodossi Cristiani, che non solo escludevano i lor giudaizzanti
fratelli dalla speranza di salvazione, ma evitavano
ancora ogni commercio con loro ne' comuni
officj di amicizia, di ospitalità, e di vita sociale<a class="tag" id="tag463" href="#note463">[463]</a>. La
opinione più rigorosa prevalse, com'era natural di supporre,
alla più dolce, e si alzò una muraglia di separazione
per sempre fra i discepoli di Mosè e quelli
di Cristo. Gl'infelici Ebioniti, rigettati da una delle
due religioni come apostati, dall'altra come eretici, si
trovaron costretti ad assumere un carattere più determinato;
e sebbene si scoprano fino al quarto secolo alcune
tracce di quella vecchia setta, pure insensibilmente
andarono ad incorporarsi o nella Chiesa o nella
Sinagoga<a class="tag" id="tag464" href="#note464">[464]</a>.
</p>

<p>
<span class="pagenum"><a id="Page_261"></a>[261]</span>
Mentre la Chiesa ortodossa teneva un giusto mezzo
fra l'eccessiva reverenza, e l'inconveniente disprezzo
per la legge di Mosè, diversi cretini deviarono ugualmente
agli opposti estremi della stravaganza, e dell'errore.
Gli Ebioniti avevan concluso dalla riconosciuta
verità della religione Giudaica, ch'essa non poteva esser
abolita giammai; ed i Gnostici dalle supposte imperfezioni
della medesima con ugual precipitazione inferirono
che quella non era stata mai instituita dalla
sapienza divina. Vi sono alcune obbiezioni contro l'autorità
di Mosè e de' Profeti, che si presentano troppo
facilmente ad uno scettico, quantunque possan derivare
solamente dall'ignoranza, in cui siamo della remota
antichità, e dalla nostra incapacità di formare un
adeguato giudizio della divina economia. Queste obbiezioni
furono con impegno abbracciate, e con ugual
protervia sostenute dalla vana scienza dei Gnostici<a class="tag" id="tag465" href="#note465">[465]</a>.
Poichè questi eretici erano per la maggior parte alieni
dai piaceri del senso, bruscamente attaccavano la poligamia
de' Patriarchi, le galanterie di David, ed il
serraglio di Salomone. Non sapevano come poter conciliar
la conquista della terra di Canaan, e l'inesorata
estirpazione de' nativi abitanti di quella, colle nozioni
comuni di umanità e di giustizia. Ma quando
poi esaminavano la sanguinosa lista dell'uccisioni, dell'esecuzioni
e delle stragi, che macchiano quasi ogni pagina
degli annali Giudaici, venivano in cognizione, che
i Barbari della Palestina dimostrato avevano anche verso
i loro nazionali ed amici tanta compassione, quanta
<span class="pagenum"><a id="Page_262"></a>[262]</span>
ne avevano esercitata verso i loro idolatri nemici<a class="tag" id="tag466" href="#note466">[466]</a>.
Da' settarj della legge passando alla legge medesima,
asserivano esser impossibile, che una religione consistente
solo in sanguinosi sacrifizi ed in vane cerimonie,
della quale i premj ed i gastighi eran tutti di una
natura carnale e temporale, inspirasse l'amore della
virtù, o raffrenasse l'impeto delle passioni. Il racconto,
che fa Mosè della creazione e della caduta dell'uomo,
trattavasi con profana derisione dai Gnostici, che non
volevano sentir con pazienza parlare del riposo della
Divinità dopo l'opera di sei giorni, nè della costa d'Adamo,
del giardino d'Eden, degli alberi della vita e
della scienza, del serpente che parla, del frutto vietato,
e della condanna eterna, pronunziata contro la specie
umana per la venial colpa de' primi progenitori<a class="tag" id="tag467" href="#note467">[467]</a>. I
Gnostici empiamente rappresentavano il Dio d'Israele
come un ente sottoposto alla passione ed all'errore,
capriccioso ne' suoi favori, implacabile nello sdegno, e
bassamente geloso del superstizioso suo culto, e che
limitava la sua parzial providenza ad un solo popolo,
ed alla transitoria vita presente. In tal carattere non
potevano essi ravvisare alcun distintivo del saggio ed
onnipotente Padre dell'Universo<a class="tag" id="tag468" href="#note468">[468]</a>. Accordavano che
<span class="pagenum"><a id="Page_263"></a>[263]</span>
la religion de' Giudei era alquanto meno empia che
l'idolatria de' Gentili; ma la dottrina loro fondamentale
era, che Cristo da essi adorato, come la prima e più
luminosa emanazione della Divinità, comparve sopra
la terra per liberare il genere umano da' vari errori e
per rivelare un <i>nuovo</i> sistema di verità o di perfezione.
I più dotti fra' Padri, per una ben singolare condiscendenza,
hanno imprudentemente ammesso le sofistiche
sottigliezze dei Gnostici. Riconoscendo che il
senso letterale ripugna ad ogni principio di ragione e
di fede, si son creduti sicuri ed invulnerabili dietro
all'ampio velo dell'allegoria, ch'essi hanno avuta la
cura di stendere sopra qualunque minima parte della
narrazione Mosaica<a class="tag" id="tag469" href="#note469">[469]</a>.
</p>

<p>
Con maggior ingegno che verità è stato notato, che
la virginal purità della Chiesa non fu mai violata da
scisma o da eresia veruna, prima del regno di Traiano
o d'Adriano, che fioriron circa cent'anni dopo la morte
di Cristo<a class="tag" id="tag470" href="#note470">[470]</a>. Noi possiamo assai più propriamente osservare,
che in quel tratto di tempo a' seguaci del
Messia fu accordato un campo più libero sì nella fede
che nella pratica, di quel che fosse loro permesso in
alcuno de' seguenti secoli. Siccome s'andarono appoco
appoco ristringendo i limiti della comunione, e si esercitava
con sempre maggior rigore la spirituale autorità
del partito che prevaleva, molti de' principali
<span class="pagenum"><a id="Page_264"></a>[264]</span>
membri della Chiesa, a' quali fu intimato di rinunziare
alle private loro opinioni, s'impegnarono a sostenerle,
a tirar delle conseguenze da' falsi loro principj, e ad
alzare apertamente bandiera di ribellione contro l'unità
della Chiesa. I Gnostici si distinguevano come la
parte più culta, più dotta, e più facoltosa del Cristianesimo,
e tal generale denominazione, che indica una
superiorità di cognizioni, o ebbe origine dal lor proprio
orgoglio, o ad essi fu ironicamente applicata dall'invidia
de' loro avversari. Essi erano quasi tutti Gentili
di nascita, e sembra, che i primi lor fondatori fosser
nativi della Siria o dell'Egitto, dove il calore del clima
disponeva tanto la mente che il corpo all'indolente
contemplativa devozione. I Gnostici mescolavano
alla fede di Cristo molte sublimi ma oscure opinioni,
che avevano tratte dalla filosofia orientale, ed eziandio
dalla religione di Zoroastro, intorno all'eternità della
materia, all'esistenza de' due principj, ed alla misteriosa
gerarchia del mondo invisibile<a class="tag" id="tag471" href="#note471">[471]</a>. Ingolfati che
furono in quel vasto abisso, lasciaronsi trasportare da
una immaginazione disordinata; e come vari ed infiniti
sono i sentieri dell'errore, i Gnostici si trovarono
insensibilmente divisi in più di cinquanta Sette particolari<a class="tag" id="tag472" href="#note472">[472]</a>,
fra le quali par che le più celebri siano state
quelle de' Basilidiani, de' Valentiniani, de' Marcioniti,
<span class="pagenum"><a id="Page_265"></a>[265]</span>
e qualche tempo dopo de' Manichei. Ciascheduna di
queste Sette vantava i propri Vescovi, le proprie Assemblee,
i suoi Dottori, e Martiri particolari<a class="tag" id="tag473" href="#note473">[473]</a>, ed in
luogo de' quattro Evangeli ammessi dalla Chiesa, gli
Eretici allegavano una moltitudine d'istorie, nelle quali
si adattavano le azioni, ed i discorsi di Cristo e degli
Apostoli, alle rispettive loro opinioni<a class="tag" id="tag474" href="#note474">[474]</a>. Il progresso
dei Gnostici fu rapido ed esteso<a class="tag" id="tag475" href="#note475">[475]</a>: occuparono essi
l'Asia e l'Egitto, si stabilirono in Roma, e penetrarono
fin qualche volta nelle province dell'Occidente.
Per la maggior parte insorsero nel secondo secolo; fiorirono
durante il terzo; e furon soppressi nel quarto, o
<span class="pagenum"><a id="Page_266"></a>[266]</span>
quinto per cagione delle controversie più moderne, che
prevalsero, e del superiore ascendente della potestà Imperiale.
Quantunque però disturbassero continuamente
la pace della Chiesa, e spesso degradassero l'onor della
religione, contribuirono ciò nonostante a promuovere
piuttosto che a ritardare il progresso del Cristianesimo.
I convertiti Gentili, i più forti pregiudizi ed obbiezioni
de' quali dirigevansi contro la legge di Mosè, potevano
essere ammessi in molte società Cristiane, che
non esigevano dalle loro non istruite menti alcuna credenza
di antecedenti rivelazioni. La loro fede appoco
appoco si fortificava e si estendeva, e la Chiesa in ultimo
veniva a far la conquista de' suoi più inveterati
nemici<a class="tag" id="tag476" href="#note476">[476]</a>.
</p>

<p>
Ma per quanto diverse fossero le opinioni tra gli
Ortodossi, gli Ebioniti ed i Gnostici rispetto alla divinità,
o all'obbligazione della legge Mosaica, essi erano
però tutti ugualmente animati dall'istesso zelo esclusivo,
e dall'istesso abborrimento per l'idolatria, che
aveano distinto i Giudei dalle altre nazioni dell'antichità.
Un filosofo, che risguardava il sistema del politeismo
come una mera composizione dell'umana frode e
dell'errore, poteva coprire un sorriso di sprezzo sotto
la maschera della devozione, senza temere che la condiscendenza,
o lo scherno esporre lo potesse allo sdegno
di alcun invisibile, o com'egli supponeva, immaginario
potere. Ma da' primitivi Cristiani si riguardavano
le già stabilite religioni del Paganesimo in un aspetto
molto più odioso e formidabile. Era sentimento universale
sì della Chiesa che degli Eretici, che i demonj fosser
<span class="pagenum"><a id="Page_267"></a>[267]</span>
gli autori, i patrocinatori, e gli oggetti dell'idolatria<a class="tag" id="tag477" href="#note477">[477]</a>.
Era sempre permesso a quegli spiriti ribelli, ch'erano
stati deposti dallo stato d'angeli, e precipitati nel baratro
infernale, di vagare sopra la terra per tormentare
i corpi, e sedurre le menti de' malvagi. I demonj
conobbero tosto la natural propensione del cuore umano
verso la devozione, e ne abusarono, artificiosamente
alienando gli uomini dall'adorazione del loro Creatore,
ed usurpando il luogo e gli onori dovuti al sommo
Dio. Mediante l'effetto delle maliziose loro arti, soddisfecero
la propria lor vanità e vendetta, ed ottennero
nel tempo stesso il solo conforto, di cui essi erano
ancor suscettivi, cioè la speranza di render partecipe
la specie umana della lor colpa e miseria. Si asseriva,
o almeno si supponeva, che si fossero distribuiti fra
loro i più importanti caratteri del politeismo, avendo
l'uno assunto il nome e gli attributi di Giove; un altro
di Esculapio, un terzo di Venere, ed un quarto
forse d'Apollo<a class="tag" id="tag478" href="#note478">[478]</a>; e che mediante la lunga loro esperienza
ed aerea natura, fosser capaci di eseguire con
sufficiente perizia e dignità le parti, che avevan preso
a rappresentare. Si celavano essi ne' tempj; instituivano
feste e sacrifizi; inventavano favole; pronunziavan oracoli;
e spesso credevasi, che facessero de' miracoli. I
Cristiani, che per mezzo degli spiriti maligni potevano
così facilmente spiegare ogni sovrannaturale apparenza,
<span class="pagenum"><a id="Page_268"></a>[268]</span>
eran disposti, ed anche desideravan d'ammettere le più
stravaganti finzioni della pagana mitologia. Ma la professione
di Cristiano le facea risguardar con orrore; si
ravvisava il più tenue segno di rispetto pel culto nazionale
come un omaggio direttamente prestato al demonio,
e come un atto di ribellione contro la maestà
di Dio.
</p>

<p>
In conseguenza di tal opinione il primo e più difficil
dovere per un Cristiano era quello di mantenersi
puro ed intatto da ogni pratica d'idolatria. La religione
delle nazioni non era solamente una dottrina speculativa,
che si professasse nelle scuole, o si predicasse
ne' tempj: le innumerabili divinità e cerimonie
del politeismo erano strettamente frammischiate con ogni
genere di affari o di piaceri, sì della vita privata
che della pubblica; e sembrava impossibile d'evitarne
l'osservanza, senza rinunciare nel tempo stesso
al commercio dell'uman genere, ed a tutti gli uffizi
e divertimenti della società<a class="tag" id="tag479" href="#note479">[479]</a>. Gl'importanti trattati
di pace e di guerra eran preparati o conclusi con solenni
sacrifizi, a' quali il Magistrato, il Senatore, e il
soldato dovevan presedere, o aver parte<a class="tag" id="tag480" href="#note480">[480]</a>. I pubblici
spettacoli formavano una parte essenziale della gioconda
devozione de' Pagani, e supponevasi che gli Dei
accettassero col maggior gradimento i giuochi, che dal
<span class="pagenum"><a id="Page_269"></a>[269]</span>
Principe e dal Popolo si celebravano in onore delle
particolari lor feste<a class="tag" id="tag481" href="#note481">[481]</a>. I Cristiani, che con pio orrore
sfuggivano l'abominazione del circo o del teatro,
trovavansi circondati da lacci infernali, ogni volta che
in un geniale trattenimento i loro nemici, nell'atto di
invocare gli Dei ospitali, facevano libazioni alla salute
l'uno dell'altro<a class="tag" id="tag482" href="#note482">[482]</a>. Quando nella pompa dell'imeneo,
la sposa, resistendo con affettata ripugnanza,
veniva forzata ad entrar nella soglia della sua nuova
abitazione<a class="tag" id="tag483" href="#note483">[483]</a>, o quando lentamente muovevasi la trista
processione di un cadavere verso il funereo rogo<a class="tag" id="tag484" href="#note484">[484]</a>;
in queste interessanti occasioni era costretto il Cristiano
ad abbandonar le persone più care che avesse,
piuttosto che rendersi reo della colpa, inerente a quegli
empi riti. Qualunque arte e commercio, che avesse
<span class="pagenum"><a id="Page_270"></a>[270]</span>
il minimo legame colla formazione, o coll'adornamento
degl'Idoli, contaminavasi dalla macchia dell'idolatria<a class="tag" id="tag485" href="#note485">[485]</a>;
sentenza ben rigida, mentre condannava la
massima parte del popolo, che s'impiega nell'esercizio
delle arti liberali e meccaniche, ad un'eterna miseria.
Se gettiamo gli occhi sopra i copiosi avanzi dell'antichità,
osserveremo, che oltre le immediate rappresentazioni
degli Dei, e gl'istrumenti sacri del loro
culto, s'introdussero l'eleganti figure, e le piacevoli
finzioni, consacrate dall'immaginazione de' Greci, come
i più ricchi ornamenti delle case, degli abiti, e delle
masserizie de' Pagani<a class="tag" id="tag486" href="#note486">[486]</a>. Fino le arti della musica,
della pittura, dell'eloquenza e della poesia riconoscevano
la medesima origine impura. Secondo il linguaggio
de' Padri, Apollo e le Muse erano gli organi dello
spirito infernale; Omero e Virgilio i primi fra i servi
di lui; e la bella mitologia, che penetra ed anima
le composizioni de' loro ingegni, è destinata a celebrar
la gloria dei demonj. Il comune idioma stesso della
Grecia e di Roma abbondava di empie famigliari espressioni,
le quali era facile che dall'inavvertito Cristiano
o fosser con troppa negligenza adoperate, o udite troppo
parzialmente<a class="tag" id="tag487" href="#note487">[487]</a>.
</p>

<p>
Le pericolose tentazioni, che da ogni parte stavano
<span class="pagenum"><a id="Page_271"></a>[271]</span>
in agguato per sorprender l'incauto credente, l'assalivano
con doppia violenza ne' giorni di solenni festività.
Questi erano immaginati e disposti nel corso dell'anno
con tale artifizio, che la superstizione portava
sempre seco l'apparenza del piacere; e spesso quella
della virtù<a class="tag" id="tag488" href="#note488">[488]</a>. Varie fra le più sacre solennità del
Rituale Romano eran destinate a salutare con voti di
pubblica e di privata felicità le nuove calende di Gennaio,
a risvegliare la pia rimembranza dei morti e dei
vivi, e sempre più stringere i vincoli inviolabili della
proprietà, ed applaudire nel ritorno della primavera
alla genial potenza della fecondità, a perpetuare le due
più memorabili epoche di Roma, la fondazione della
città, e quella della repubblica, ed a restituire nel
tempo della piacevole licenza de' Saturnali la primitiva
uguaglianza dell'uman genere. Può concepirsi una
idea dell'abborrimento de' Cristiani per tali empie cerimonie
da quella scrupolosa delicatezza, ch'essi dimostravano
in ogni anche più leggiera occasione. Era costume
degli antichi, ne' giorni di generale festività, di
adornare le loro porte con lampadi e rami di lauro,
e di coronarsi il capo con ghirlande di fiori. Si poteva
forse tollerare quest'elegante ed innocente usanza,
come una pura instituzione civile. Ma disgraziatamente
accadde, che le porte delle case trovavansi protette
dagli Dei domestici, che il lauro era consacrato all'amante
di Dafne, e che le ghirlande di fiori, quantunque
spesso adoperate come un segno di letizia o
<span class="pagenum"><a id="Page_272"></a>[272]</span>
di duolo, nella lor prima origine si eran destinate all'uso
della superstizione. I timorosi Cristiani, che si
lasciavan persuadere in tali casi a condiscendere al costume
del lor paese, ed a' comandi de' Magistrati, soggiacevano
alle più tetre apprensioni, che provenivano
da' rimproveri della lor propria coscienza, dalle censure
della Chiesa e dall'annunzio della divina vendetta<a class="tag" id="tag489" href="#note489">[489]</a>.
</p>

<p>
Tal era la premurosa diligenza, che richiedevasi per
guardare la purità del Vangelo dall'infetto alito dell'idolatria.
I seguaci della religion dominante eran trascurati,
per educazione e per abito, nel praticar le superstiziose
osservanze de' pubblici e privati riti; ma ogni volta,
che questi si facevano, somministravano a' Cristiani
l'opportunità di dichiarare e di confermare la zelante
loro opposizione. Per mezzo di tali frequenti proteste,
di continuo si fortificava il loro attaccamento alla
fede, ed a misura che cresceva lo zelo, essi combattevano
con più ardore e successo nella santa guerra,
che avevano intrapreso a fare contro l'impero de' demonj.
</p>

<p>
II. Le opere di Cicerone<a class="tag" id="tag490" href="#note490">[490]</a> rappresentano co' colori
più vivi l'ignoranza, gli errori e l'incertezza degli
<span class="pagenum"><a id="Page_273"></a>[273]</span>
antichi filosofi rispetto all'immortalità dell'anima.
Quando essi vogliono armare i lor discepoli contro il
timor della morte, inculcano loro come un'ovvia e
malinconica tesi, che il fatal colpo del nostro discioglimento
ci libera dalle calamità della vita, e che più
non soffre chi più non esiste. Contuttocciò v'erano alcuni
pochi Saggi della Grecia e di Roma, che avevan
concepito un'idea più nobile, ed in qualche modo
più giusta della natura dell'uomo; quantunque bisogna
confessare, che in tal sublime ricerca il lor raziocinio
era spesso guidato dall'immaginazione, e questa
eccitata dalla lor vanità. Allorchè si compiacevano
in osservar l'estensione delle proprie intellettuali potenze,
allorchè esercitavano le diverse facoltà della
memoria, della fantasia, del giudizio nelle speculazioni
le più profonde, o ne' lavori di maggior importanza,
e quando riflettevano al desiderio della fama, che li
trasportava ne' futuri secoli molto al di là de' confini
della morte e del sepolcro, non eran inclinati a confonder
se stessi colle bestie del campo, o a supporre
che un ente, per la dignità del quale nutrivano la più
sincera ammirazione, dovesse limitarsi ad un punto
della superficie terrestre o ad una durata di pochi anni.
Con questa favorevole prevenzione chiamavano anche
in lor soccorso la scienza, o piuttosto il linguaggio
de' metafisici. Essi ben presto scoprirono, che, siccome
niuna delle proprietà della materia può applicarsi alle
operazioni della mente, l'anima umana per conseguenza
debb'essere una sostanza distinta dal corpo, pura, semplice
<span class="pagenum"><a id="Page_274"></a>[274]</span>
e spirituale, incapace di scioglimento e suscettibile
del più alto grado di virtù e di felicità, subito
che si trovi libera dalla corporea prigione. Da questi
nobili e speciosi principj, i filosofi, che seguitavano
le tracce di Platone, dedussero una conseguenza
non giusta nel sostenere che fecero l'immortalità non
solo in futuro, ma anche l'antecedente eternità dello
spirito umano, ch'essi erano troppo propensi a risguardare
come una parte dell'ente infinito ed esistente per
se medesimo, il quale penetra e sostien l'Universo<a class="tag" id="tag491" href="#note491">[491]</a>.
Una dottrina tanto superiore ai sensi ed all'esperienza
dell'uman genere, poteva servire ad occupare piacevolmente
l'ozio di una mente filosofica, o a dare nel
silenzio della solitudine un raggio di conforto alla
scoraggiata virtù; ma la debole impressione, ricevuta
nelle scuole, veniva in breve cancellata dal commercio
e da negozi della vita civile. Noi abbiam sufficiente
notizia delle persone più eminenti, che fiorirono
al tempo di Cicerone e de' primi Cesari, delle loro
azioni, de' loro caratteri o de' loro motivi d'operare,
per assicurarci che la lor condotta in questa vita non
fu mai regolata da una seria persuasione dei premj
o delle pene di uno stato futuro. Nel Foro e nel Senato
di Roma gli oratori più abili non temevano di
offendere i loro uditori con rappresentare quella dottrina
come un'oziosa e stravagante opinione, che rigettavasi
con disprezzo da qualunque persona di culta
educazione e d'ingegno<a class="tag" id="tag492" href="#note492">[492]</a>.
</p>

<p>
<span class="pagenum"><a id="Page_275"></a>[275]</span>
Poichè dunque i più alti sforzi della filosofia non
possono estendersi ad altro, che ad indicar debolmente
il desiderio, la speranza, o al più la probabilità di una
vita futura, non v'è che una rivelazione divina che
assicurar possa l'esistenza, e descriver la natura di
quell'invisibil paese, ch'è destinato a ricever gli spiriti
umani dopo la lor separazione da' corpi. Ma facilmente
si ravvisano molti difetti inerenti alle comuni
religioni della Grecia e di Roma, che le rendevano molto
inadeguate ad una sì difficile impresa. I. Il general
sistema della lor mitologia non era sostenuto da
alcuna solida prova, ed i più saggi fra' Pagani avevano
già rinunziato alla mal usurpata autorità di essa.
II. Erasi abbandonata la descrizione delle infernali
regioni alla fantasia de' pittori e de' poeti, che le avevano
popolate di tanti mostri e fantasmi, i quali distribuivano
con sì poca equità i premj e le pene, che
tal solenne verità, la più coerente al cuore umano, restava
oppressa e posta in cattivo aspetto dall'assurdo
miscuglio delle più strane finzioni<a class="tag" id="tag493" href="#note493">[493]</a>. III. La dottrina
di uno stato avvenire appena risguardavasi, fra' devoti
politeisti della Grecia e di Roma, come un articolo fondamentale
di fede. Siccome la previdenza degli Dei
riferivasi alle pubbliche società, piuttosto che agli individui
<span class="pagenum"><a id="Page_276"></a>[276]</span>
privati, essa principalmente si spiegava sul visibil
teatro del mondo presente. Le preghiere, che si facevano
agli altari di Giove e di Apollo, esprimevano
l'ansietà de' loro adoratori per la felicità temporale, e
la loro ignoranza, o indifferenza per la vita futura<a class="tag" id="tag494" href="#note494">[494]</a>.
Inculcavasi l'importante verità dell'immortalità dell'anima
con maggior premura, e successo nell'India, nell'Assiria,
nell'Egitto e nella Gallia; e poichè non possiamo
attribuire tal differenza alle superiori cognizioni
de' Barbari, la dobbiamo ascrivere all'influenza dello
stabilimento di un sacerdozio, che impiegava i motivi
della virtù, come istrumenti dell'ambizione<a class="tag" id="tag495" href="#note495">[495]</a>.
</p>

<p>
Potrebbe naturalmente aspettarsi, che un principio,
così essenziale alla religione, stato fosse ne' più
chiari termini rivelato al popolo eletto della Palestina,
e sicuramente affidato all'ereditario sacerdozio di
Aronne. Noi dobbiamo adorare le misteriose disposizioni
della Providenza<a class="tag" id="tag496" href="#note496">[496]</a>, osservando, che la dottrina
<span class="pagenum"><a id="Page_277"></a>[277]</span>
dell'immortalità dell'anima si omette nella legge
di Mosè, viene oscuramente indicata da' Profeti, e pel
lungo tratto di tempo, che passò fra la schiavitù dell'Egitto,
e quella di Babilonia, sembra, che i timori
e le speranze de' Giudei limitate fossero agli angusti
confini della vita presente<a class="tag" id="tag497" href="#note497">[497]</a>. Dopo che Ciro ebbe
permesso all'esiliata nazione di ritornar nella Terra
Promessa, e che Esdra ebbe ristaurato le antiche memorie
della sua religione, appoco appoco si formarono
in Gerusalemme due celebri Sette, quella cioè de' Farisei,
e quella de' Sadducei<a class="tag" id="tag498" href="#note498">[498]</a>. Questi, che facevano
la parte più ricca e distinta della società, erano strettamente
attaccati al letteral senso della legge Mosaica,
e scrupolosamente rigettavano l'immortalità dell'anima,
come un'opinione non autorizzata dal libro
divino, ch'essi veneravano, come l'unica regola della
lor fede. I Farisei poi combinavano l'autorità della
tradizione con quella della scrittura, e sotto nome di
tradizione ammettevano molte massime speculative, tratte
dalla filosofia o dalla religione delle nazioni orientali.
Le dottrine del fato o della predestinazione, degli
<span class="pagenum"><a id="Page_278"></a>[278]</span>
angeli o spiriti, o di uno stato futuro di premj e di
pene entraron nel numero di questi nuovi articoli di
fede; e siccome i Farisei per l'austerità de' loro costumi
avevan tirato al lor partito il corpo del popolo Ebraico,
il sentimento dell'immortalità dell'anima prevalse
nella Sinagoga sotto il regno de' Principi e Pontefici
Asmonei. L'indole de' Giudei non era capace di
contentarsi di quel freddo e languido assenso, che avrebbe
potuto soddisfar la mente d'un politeista; e
subito che ammisero l'idea d'uno stato futuro, l'abbracciarono
con quello zelo, che ha sempre formato il carattere
della nazione. Questo però niente aggiungeva
all'evidenza, o anche alla probabilità della vita immortale,
ed era tuttavia necessario, che tal dottrina, dettata
dalla natura, approvata dalla ragione, e dalla superstizione
ricevuta, ottenesse la sanzione di verità divina
dall'autorità e dall'esempio di Cristo.
</p>

<p>
Quando si propose agli uomini la promessa di una
eterna felicità a condizione di adottar la fede e di osservare
i precetti dell'Evangelio, non è maraviglia che
venisse accettata un'offerta sì vantaggiosa da un gran
numero di persone di ogni religione, di ogni condizione,
e di ogni provincia nell'Impero Romano. I primi
Cristiani erano animati da tal disprezzo per la loro
esistenza attuale, e da tal giusta fiducia dell'immortalità,
che la dubbiosa ed imperfetta fede de' moderni
tempi non ce ne può dare alcun adeguata nozione. L'influsso
della verità nella primitiva Chiesa veniva molto
efficacemente avvalorato da un'opinione, che per quanto
possa meritar rispetto a motivo della sua antichità
e utilità, non si è trovata conforme all'esperienza. Si
credeva universalmente che fosse vicina la fine del mondo
ed il regno del Cielo. L'approssimazione di questo
<span class="pagenum"><a id="Page_279"></a>[279]</span>
mirabil evento era stata predetta dagli Apostoli; se
n'era conservata la tradizione da' loro più antichi discepoli;
e quelli, che intendevano i discorsi di Cristo
medesimo nel puro senso letterale, eran costretti ad
aspettar la seconda gloriosa venuta del Figliuol dell'uomo
nelle nuvole, prima che fosse totalmente estinta
quella generazione, che aveva veduto l'umile condizione
di lui sopra la terra, e che potè anche veder
la calamità de' Giudei sotto Vespasiano o Adriano. Il
giro di diciassette secoli ci ha insegnato a non prender
troppo strettamente il misterioso linguaggio della
profezia e della rivelazione. Ma fintantochè per saggi
fini quest'errore si lasciò sussistere nella Chiesa, esso
produsse gli effetti più salutari nella fede e nella pratica
de' Cristiani, che vivevano nella terribile aspettazione
di quel momento, nel quale il globo medesimo,
e tutte le varie nazioni avrebber tremato all'apparire
del Divino lor Giudice<a class="tag" id="tag499" href="#note499">[499]</a>.
</p>

<p>
Colla seconda venuta di Cristo era intimamente connessa
l'antica e popolar dottrina de' Millenarj. Siccome
si eran terminate in sei giorni le opere della creazione,
così la lor durata nello stato presente, secondo
una tradizione attribuita al profeta Elia, fissavasi al
corso di seimila anni<a class="tag" id="tag500" href="#note500">[500]</a>. S'inferiva dall'analogia medesima,
<span class="pagenum"><a id="Page_280"></a>[280]</span>
che a questo lungo tratto di travaglio e di contenzione,
ch'allora trovavasi quasi al termine<a class="tag" id="tag501" href="#note501">[501]</a>, sarebbe
succeduto un lieto sabbato di mille anni; e che
Cristo, colla schiera trionfante de' santi e degli eletti
che avevano evitato la morte o erano miracolosamente
risuscitati, regnerebbe sopra la terra fino al tempo determinato
per l'ultima e generale risurrezione. Tale
speranza riusciva così lusinghiera pe' credenti, che la
<i>Nuova Gerusalemme</i>, che doveva esser la sede di questo
beato regno, era vivamente adornata co' più brillanti
colori dell'immaginazione. Una felicità, consistente
solamente in puri e spirituali piaceri, sarebbe
paruta troppo raffinata per gli abitatori di quella, i
quali si supponevano tuttavia forniti della natura e
de' sensi umani. Un giardino d'Eden, co' diletti della
vita pastorale, non era più conforme ai progressi che
si eran fatti nello stato di società sotto il Romano Impero.
Fu dunque immaginata una città tutta d'oro e
di pietre preziose con una soprannaturale abbondanza
di uva e di grano nel territorio adiacente; i quali
spontanei prodotti si sarebber liberamente goduti da
quel felice e buon popolo senz'esser giammai molestato
da veruna gelosa legge di esclusivo dominio<a class="tag" id="tag502" href="#note502">[502]</a>. Si ebbe
<span class="pagenum"><a id="Page_281"></a>[281]</span>
tutta la premura di assicurar l'esistenza di questo millenario
periodo da una serie di Padri, incominciando
da Giustino martire<a class="tag" id="tag503" href="#note503">[503]</a> e da Ireneo, che conversarono
cogl'immediati discepoli degli Apostoli, fino a Lattanzio,
che fu maestro del figliuolo di Costantino<a class="tag" id="tag504" href="#note504">[504]</a>. Sostengono
tutti, e descrivono tal sistema come ricevuto
dal consenso generale de' Cristiani de' loro tempi; e sembra
così bene adattato a' desiderj ed alle apprensioni
degli uomini, che deve in grandissima parte aver contribuito
ai progressi della fede Cristiana. Ma quando
l'edifizio della Chiesa fu quasi al termine, si tolse di
mezzo il sostegno ch'era servito un tempo per comodo
della fabbrica. La dottrina dal regno di Cristo sopra
la terra s'incominciò a risguardare come una profonda
allegoria, quindi a grado a grado come una dubbiosa
ed inutile opinione, e finalmente fu rigettata come
un'assurda invenzione dell'eresia e del fanatismo<a class="tag" id="tag505" href="#note505">[505]</a>.
<span class="pagenum"><a id="Page_282"></a>[282]</span>
Una profezia misteriosa, che tuttavia forma una parte
del canone sacro, ma che si credea favorevole alla condannata
opinione, potè appena scansare la proscrizione
della Chiesa<a class="tag" id="tag506" href="#note506">[506]</a>.
</p>

<p>
Nel tempo che promettevasi a' discepoli di Cristo la
felicità, e la gloria d'un Regno temporale, si annunziavano
contro il mondo infedele le più terribili calamità.
L'edificazione della nuova Gerusalemme dovevasi
avanzare con ugual passo, che la distruzione della mistica
Babilonia; e finchè gl'Imperatori, che regnarono
avanti Costantino, continuarono a professare l'idolatria,
s'applicava il nome di Babilonia alla città ed
all'impero di Roma. Era già preparata una regolar serie
di tutte le fisiche e morali sciagure, che possono
affliggere una florida nazione, vale a dire l'interna
<span class="pagenum"><a id="Page_283"></a>[283]</span>
discordia, e l'invasione delle più fiere barbare genti
dalle incognite regioni del Norte, la peste e la fame,
le comete e l'ecclissi, le inondazioni ed i terremoti<a class="tag" id="tag507" href="#note507">[507]</a>.
Tutti questi non erano che tanti preparatorj e spaventevoli
segni della gran catastrofe di Roma, allorchè la
patria degli Scipioni, e de' Cesari doveva esser consumata
da una fiamma celeste, e la città de' Sette Colli
co' suoi palazzi, tempj, ed archi trionfali restar sommersa
in un ampio lago di fuoco e di zolfo. Poteva
però servire di qualche consolazione alla vanità Romana
il riflettere, che il termine del proprio Impero
sarebbe stato anche quello del mondo stesso, il quale
come una volta era perito per mezzo dell'elemento dell'acqua,
così era destinato a soffrire una seconda subitanea
distruzione mediante quello del fuoco. In tale
opinione di un generale incendio la fede Cristiana molto
felicemente si conciliava colla tradizione orientale,
colla filosofia degli Stoici, e coll'analogia della natura;
ed il paese medesimo, che per motivi religiosi era stato
scelto per esser l'origine e la principale scena dell'incendio,
era il più a proposito per tal disegno, attese
le cagioni fisiche e naturali di profonde caverne, che
vi si trovano, di strati di zolfo e di numerosi vulcani,
de' quali non sono che una molto imperfetta immagine
quelli dell'Etna, del Vesuvio e di Lipari. Il più tranquillo
ed intrepido scettico non poteva esimersi dall'accordare,
che la distruzione del presente sistema del
mondo per mezzo del fuoco era in se stessa probabilissima.
Il Cristiano, che fondava la propria fede molto
<span class="pagenum"><a id="Page_284"></a>[284]</span>
meno su' fallaci argomenti della ragione, che sull'autorità
della tradizione, e sulla interpretazione della Scrittura,
l'aspettava con terrore e fiducia come un evento
certo e vicino; ed avendo la mente continuamente occupata
da tal solenne idea, considerava ogni disastro,
a cui soggiaceva l'Impero, come un infallibil sintomo
del mondo spirante<a class="tag" id="tag508" href="#note508">[508]</a>.
</p>

<p>
Sembra che la condanna de' più saggi e virtuosi Pagani
per cagione della loro ignoranza o miscredenza
della verità divina, offenda l'umanità e la ragione del
presente secolo<a class="tag" id="tag509" href="#note509">[509]</a>. Ma la primitiva Chiesa, la cui fede
era di una molto stabile tempra, condannò senza esitare
ai tormenti eterni la massima parte della specie
umana. Poteva per avventura concedersi una caritatevole
speranza in favore di Socrate, o di alcuni altri
Savi dell'Antichità, che avevan consultato il lume della
ragione, avanti che sorgesse quello dell'Evangelio<a class="tag" id="tag510" href="#note510">[510]</a>.
<span class="pagenum"><a id="Page_285"></a>[285]</span>
Ma di comun consenso asserivasi, che quelli, i quali
dopo la nascita o la morte di Cristo avevan ostinatamente
perseverato nel culto de' demonj, non meritavano,
e non potevano aspettare il perdono dell'irata
giustizia di Dio. Questi rigidi sentimenti, ch'erano incogniti
agli antichi, par che abbiano sparso un certo
spirito di amarezza in un sistema di amore e di armonia.
Spesse volte si rompevano i vincoli del sangue
e dell'amicizia dalla differenza di religione, ed i Cristiani,
che in questo mondo trovavansi oppressi dal
poter de' Pagani, erano qualche volta dal risentimento,
e dallo spirituale orgoglio portati a dilettarsi nel prospetto
del futuro loro trionfo. «Voi che siete appassionati
per gli spettacoli (esclama con forza Tertulliano)
attendete lo spettacolo più grande di tutti,
l'ultimo ed eterno giudizio dell'universo. Come sarò
sorpreso, come riderò, esulterò, e sarò lieto allor che
vedrò tanti orgogliosi Monarchi ed immaginati
Dei gementi nel più profondo abisso dell'oscurità!
tanti Magistrati, che perseguitarono il nome del Signore,
penetrati da fuochi molto più veementi di
quelli, ch'essi mai adoperaron contro i Cristiani!
tanti saggi filosofi arroventarsi nelle vive fiamme insieme
co' delusi loro scolari! tanti celebri poeti tremare
avanti al tribunale non giù di Minosse, ma di
Cristo! tanti tragici, più risuonanti nell'espressione
de' lor tormenti! tanti danzatori....» Ma l'umanità
del lettore mi permetterà di tirare un velo sul rimanente
di questa infernal descrizione, che lo zelante Affricano
<span class="pagenum"><a id="Page_286"></a>[286]</span>
prosegue con una lunga serie di affettati e spiritosi
concetti<a class="tag" id="tag511" href="#note511">[511]</a>.
</p>

<p>
V'erano senza dubbio molti fra' primi Cristiani di
un carattere più conforme alla dolcezza e carità della
lor professione. V'erano molti, che sentivano una sincera
compassione pel pericolo de' lor amici e nazionali,
e che usavano il più amorevole zelo per salvarli
dall'imminente rovina. Il trascurato politeista, assalito
da nuovi ed inaspettati terrori, contro i quali nè i
suoi Sacerdoti, nè i suoi Filosofi potevan dargli alcuna
protezione sicura, era bene spesso spaventato e vinto
dalla minaccia degli eterni tormenti. I timori di lui
servivan facilmente di aiuto ai progressi della fede e
della ragione; e se una volta inducevasi a sospettare,
che potesse la religion Cristiana esser vera, diveniva
facile il convincerlo, che la professione di questa era
il più sicuro e prudente consiglio a cui si potesse appigliare.
</p>

<p>
III. I doni soprannaturali, che anche in questa vita
si attribuivano a' Cristiani sopra il resto del genere
umano, debbono aver molto contribuito alla propria
loro consolazione, ed assai frequentemente alla persuasione
degl'Infedeli. Oltre i prodigi accidentali, che potevano
qualche volta effettuarsi dall'immediata operazione
di Dio, allorchè sospendeva le leggi della natura
<span class="pagenum"><a id="Page_287"></a>[287]</span>
per servigio della religione, la Chiesa Cristiana fin dal
tempo degli Apostoli e de' primi loro discepoli<a class="tag" id="tag512" href="#note512">[512]</a> si è
arrogata una successione non interrotta di facoltà miracolose,
come il dono delle lingue, delle visioni, e
della profezia, il potere di scacciare i demonj, di sanare
gli ammalati, e di risuscitare i morti. Si comunicava
frequentemente a' contemporanei d'Ireneo la cognizione
delle lingue straniere, quantunque Ireneo medesimo
dovesse contrastare colle difficoltà di un dialetto
barbaro, quando predicava il Vangelo ai popoli
della Gallia<a class="tag" id="tag513" href="#note513">[513]</a>. Si rappresenta l'inspirazion divina, o
fosse questa comunicata per via di visione, in sogno o
in vigilia, come un favore assai liberamente concesso
ad ogni classe di fedeli, alle donne ugualmente che
a' vecchi, a' fanciulli non meno che a' Vescovi. Quando
le devote lor menti eran preparate abbastanza da una
quantità di preghiere, di digiuni, e di vigilie a ricever
l'impulso straordinario, venivan trasportati fuor
de' lor sensi, ed, assorti in estasi, esponevano ciò ch'era
loro inspirato, essendo puri organi dello Spirito Santo,
appunto come lo è una canna o un flauto, rispetto a
quello che vi soffia dentro<a class="tag" id="tag514" href="#note514">[514]</a>. Si può aggiungere che
lo scopo di queste visioni era quello per la massima
<span class="pagenum"><a id="Page_288"></a>[288]</span>
parte o di svelare i futuri eventi, o di regolare l'attuale
amministrazion della Chiesa. L'espulsione de' demonj
da' corpi di quegl'infelici, ch'essi avevano avuto
la permissione di tormentare, si risguardava come un
segnalato, quantunque ordinario, trionfo della religione,
ed è più volte allegato dagli antichi Apologisti come
la prova più convincente della verità del Cristianesimo.
Per ordinario questa terribile cerimonia si faceva
in pubblico ed in presenza di un gran numero di
spettatori; veniva liberato il paziente dal potere e dall'arte
dell'esorcista, ed il demonio, superato, si udiva
confessare, ch'esso era uno de' favolosi Dei dell'antichità,
che aveva empiamente usurpato le adorazioni
dell'uman genere<a class="tag" id="tag515" href="#note515">[515]</a>. Ma la cura miracolosa delle più
inveterate ed anche non naturali malattie non può cagionarci
sorpresa veruna, se riflettiamo che al tempo
d'Ireneo, cioè verso il fine del secondo secolo, il risuscitare
un morto era ben lontano dal risguardarsi come
un evento straordinario, che tal miracolo frequentemente
facevasi nelle necessarie occasioni per mezzo
di gran digiuni, e delle preghiere insieme unite della
Chiesa del luogo, dove occorreva di farsi; e che le persone,
in tal modo restituite in vita per le loro preci,
vivevano dopo quel tempo fra loro molt'anni<a class="tag" id="tag516" href="#note516">[516]</a>. In
un tempo, in cui la fede poteva vantare tante maravigliose
vittorie sopra la morte, sembra difficile a render
<span class="pagenum"><a id="Page_289"></a>[289]</span>
ragione dello scetticismo di que' filosofi, che tuttavia
rigettavano e deridevano la dottrina della risurrezione.
Un nobile Greco aveva ridotto a questo punto
importante tutta la controversia, ed avea promesso a
Teofilo, Vescovo d'Antiochia, che se poteva esser soddisfatto
colla vista di una sola persona, che si fosse
attualmente fatta risorgere da morte a vita, immediatamente
avrebbe abbracciato la religione di Cristo. Egli
è un poco straordinario, che un Prelato della prima
Chiesa Orientale, per quanto bramoso fosse della conversione
del suo amico, stimasse proprio di evitare una
sì bella, e ragionevol disfida<a class="tag" id="tag517" href="#note517">[517]</a>.
</p>

<p>
I miracoli della primitiva Chiesa, dopo d'aver ottenuta
l'approvazione di più secoli, sono stati ultimamente
attaccati da una molto libera ed ingegnosa opera<a class="tag" id="tag518" href="#note518">[518]</a>,
la quale, sebbene abbia incontralo la più favorevole
accoglienza dal pubblico, par che abbia eccitato
un generale scandalo fra i Teologi della nostra,
non meno che delle altre Chiese protestanti d'Europa<a class="tag" id="tag519" href="#note519">[519]</a>.
Sulle diverse nostre opinioni rispetto a quest'articolo
potrà molto meno influire alcun particolare argomento,
che l'abitudine de' nostri studi e delle nostre
riflessioni, e sopra tutto quel grado d'evidenza che noi
medesimi siamo soliti di esigere per provare un fatto
miracoloso. Il dovere d'uno storico non è d'interporre
<span class="pagenum"><a id="Page_290"></a>[290]</span>
il suo privato giudizio in questa delicata ed importante
controversia; ma egli non deve dissimular la
difficoltà di adottare una teoria, che possa conciliar
l'interesse della religione con quello della ragione, di
farne un'applicazione giusta, e di definire con precisione
i limiti di quel fortunato periodo, libero dall'errore
e dall'inganno, fino al quale possiamo estendere
il dono delle facoltà soprannaturali. Dal primo de' Padri
fino all'ultimo de' Papi, si trova continuata senza
interrompimento una successione di Vescovi, di Santi,
di Martiri, e di miracoli; ed il progresso della superstizione
arrivò di grado in grado quasi insensibilmente
a tal segno, che non sappiamo a quale particolar anello
si debba rompere la catena della tradizione. Ogni
secolo attesta fatti maravigliosi, co' quali si distinse,
e tal testimonianza non sembra meno grave e rispettabile
di quella della generazion precedente, in maniera
che senz'accorgercene veniamo ad accusar noi medesimi
d'incoerenza, se neghiamo nell'ottavo o nel decimo
secolo al venerabile Beda o a S. Bernardo quella
fede, che abbiamo con tanta generosità accordata nel
secondo a Giustino e ad Ireneo<a class="tag" id="tag520" href="#note520">[520]</a>. Se apprezzata venga
la verità di alcuno di quei miracoli dall'apparente
loro vantaggio ed opportunità, ogni secolo ha alcuni miscredenti
da convincere, alcuni eretici da confutare,
alcune idolatriche nazioni da convertire; e possono sempre
<span class="pagenum"><a id="Page_291"></a>[291]</span>
allegarsi motivi sufficienti per giustificare l'interposizione
del cielo. Eppure, poichè ogni amico della
rivelazione è persuaso della realtà, ed ogni uomo ragionevole
è convinto della cessazione de' miracoli, egli
è chiaro, che debb'esservi stata un'epoca, nella quale o
tutto ad un tratto, o gradatamente siasi tolto questo
potere alla Chiesa Cristiana. Qualunque sia quella, che
scelgasi per tal evento, vale a dire, o la morte degli
Apostoli, o la conversione del Romano Impero, o l'estinzione
dell'eresia d'Arrio<a class="tag" id="tag521" href="#note521">[521]</a>, l'insensibilità de' Cristiani,
che viveano in quel tempo, somministrerà ugualmente
un giusto motivo di maraviglia. Sostenevano
essi tuttavia le loro pretensioni dopo di aver perduta
la loro potenza. Teneva luogo di fede la credulità;
permettevasi al fanatismo di usare il linguaggio dell'inspirazione,
ed attribuivasi a cagioni soprannaturali gli
effetti del caso o dell'astuzia. La moderna esperienza
de' veri miracoli dovrebbe aver istruito il mondo Cristiano
rispetto alle operazioni della Providenza, ed
abituata la vista d'ognuno (s'è lecito di servirci di
questa molto inadeguata espressione) alla maniera del
divino artefice. Se il più abile moderno pittore dell'Italia
pretendesse di decorar le sue deboli imitazioni col
nome di Raffaello o del Correggio, l'insolente sua frode
sarebbe presto scoperta e rigettata con isdegno.
</p>

<p>
Qualunque opinione si abbia de' miracoli della primitiva
Chiesa dopo il tempo degli Apostoli, quell'irresistibil
docilità di carattere, tanto notabile fra' credenti
<span class="pagenum"><a id="Page_292"></a>[292]</span>
del secondo e del terzo secolo, riuscì di qualche
accidental vantaggio alla causa della verità e della
Religione. Ne' moderni tempi si trova un segreto e
quasi involontario scetticismo anche nelle più divote
menti. L'ammetter ch'esse fanno le verità soprannaturali,
è molto meno l'effetto di un consenso attivo,
che di una fredda e passiva condiscendenza. Da gran
tempo essendo assuefatti ad osservare, ed a rispettare
l'ordine invariabile della natura, la nostra ragione, o
almeno la nostra fantasia, non è preparata sufficientemente
a sostenere l'azione visibile della divinità. Ma
ne' primi secoli del Cristianesimo era differentissima la
situazione del genere umano. I più curiosi ed i più
creduli fra' Pagani s'inducevano spesse volte ad entrare
in una società, che si attribuiva un attual diritto
alla potestà di far miracoli. I primitivi Cristiani battevan
continuamente una strada mistica, ed i loro spiriti
erano esercitati nell'abitudine di credere i fatti più
straordinari; sentivano o immaginavano di sentire, che
da ogni parte venivano di continuo assaliti da' demonj,
confortati dalle visioni, instruiti dalle profezie, e mirabilmente
liberati dalle malattie, da' pericoli, e dalla
morte medesima per le preghiere della Chiesa. I reali
o immaginari prodigi, de' quali credevano di esser così
spesso gli oggetti, gl'istrumenti, o gli spettatori, molto
felicemente li disponevano ad ammettere colla medesima
facilità, ma con molto maggior ragione, le autentiche
maraviglie dell'istoria evangelica; ed in tal
modo i miracoli, che non eccedevano i limiti della lor
propria esperienza, inspiravano loro la più viva sicurezza
de' misteri, ch'essi riconoscevano sorpassar le
forze del loro intelletto. Questa profonda impressione
delle verità soprannaturali è quel che tanto si è celebrato
<span class="pagenum"><a id="Page_293"></a>[293]</span>
sotto il nome di fede: disposizione d'animo rappresentata
come il più sicuro pegno del favor divino,
e della futura felicità, e raccomandata come il principale
e forse l'unico merito d'un Cristiano, giacchè
secondo i Dottori più rigorosi, le virtù morali, che si
posson praticare ugualmente dagl'infedeli, son prive di
ogni valore o efficacia per operar la nostra giustificazione.
</p>

<p>
IV. Ma i primitivi Cristiani dimostravano la lor fede
per mezzo delle loro virtù; e supponevasi molto giustamente,
che la divina persuasione, la quale illuminava,
o convinceva l'intelletto, dovesse nel tempo stesso
purificare il cuore, e diriger le azioni del fedele. I
primi apologisti del Cristianesimo, che giustificano l'innocenza
de' loro fratelli, ed i successivi scrittori, che
celebrano la santità de' loro padri, rappresentano coi
più vivi colori la riforma de' costumi, che s'introdusse
nel mondo, mediante la predicazione del Vangelo. Poichè
mio disegno è di notare solamente quelle cagioni
umane, che furono scelte per secondar l'efficacia della
rivelazione, io esporrò in breve due motivi, che naturalmente
rendettero la vita de' primitivi Cristiani più
pura ed austera di quella de' Pagani loro contemporanei,
o de' loro degenerati successori, vale a dire il
pentimento delle lor colpe passate, ed il lodevole desiderio
di sostener la riputazione della società, nella
quale s'erano impegnati.
</p>

<p>
È un'accusa molto antica, suggerita dall'ignoranza,
e dalla malizia degl'Infedeli, che i Cristiani attirassero
al loro partito i delinquenti più scellerati, che appena
mossi da un sentimento di rimorso facilmente si persuadevano
di lavare nell'acqua del Battesimo le colpe
della passata lor vita, per le quali da' tempj degli Dei
<span class="pagenum"><a id="Page_294"></a>[294]</span>
ricusavasi loro qualunque espiazione. Ma questo rimprovero,
purgato che sia da tutto ciò che v'è di falso,
contribuisce all'onor della Chiesa, non meno di quel
che favorisse l'accrescimento della medesima<a class="tag" id="tag522" href="#note522">[522]</a>. Gli
amici del Cristianesimo posson confessare senza rossore,
che molti de' più eminenti santi erano stati prima
del lor battesimo i peccatori più disperati. Quelli, che
nel mondo avean seguitato, sebbene imperfettamente, i
dettami della benevolenza e del decoro, traevano dalla
opinione della propria rettitudine una sì tranquilla
soddisfazione, che li rendeva molto men suscettibili di
que' subiti movimenti di vergogna, di cordoglio, e di
terrore, che avevano fatto nascere tante maravigliose
conversioni. Seguitando l'esempio del divino lor Maestro,
i missionari dell'Evangelio s'indirizzavano agli
uomini, e specialmente alle donne oppresse dalla coscienza,
e bene spesso dagli effetti de' loro vizi. Siccome
poi questi da' peccati e dalla superstizione innalzavansi
alla gloriosa speranza dell'immortalità, risolvevano
di darsi ad una vita, non solo virtuosa ma
eziandio penitente. La brama della perfezione diveniva
la passion dominante dell'animo loro; ed è ben noto,
che mentre la ragione si contiene dentro i limiti d'una
fredda mediocrità, le nostre passioni con una rapida
violenza ci spingono oltre lo spazio, che trovasi fra
estremità le più opposte fra loro.
</p>

<p>
Quando i novelli convertiti s'erano arrolati al numero
de' Fedeli, ammessi a' Sacramenti della Chiesa,
li riteneva dal cader nuovamente ne' lor passati disordini
<span class="pagenum"><a id="Page_295"></a>[295]</span>
un'altra considerazione di una specie meno spirituale,
ma molto innocente e lodevole. Ogni particolar
società, che si è staccata dal corpo di una nazione, o
dalla religione alla quale apparteneva, diviene immediatamente
l'oggetto dell'universale ed invidiosa osservazione.
A misura che n'è piccolo il numero, possono
influire sul carattere della società le virtù od i vizi
delle persone, che la compongono; ed ogni membro si
trova impegnato ad invigilare colla più premurosa attenzione
sulla propria condotta, e su quella de' suoi
fratelli, mentre siccome deve aspettarsi di esser partecipe
delle comuni disgrazie, così può sperar di godere
una parte della comune riputazione. Quando furono
condotti i Cristiani della Bitinia avanti al tribunale di
Plinio il Giovane, assicurarono il Proconsole, che lungi
dall'intignere in alcuna cospirazione illegittima, essi
con una solenne obbligazione astringevansi ad astenersi
da qualunque delitto che potesse disturbar la privata
o pubblica pace della società, da' furti, dalle ruberie,
dagli adulterj, dagli spergiuri e dalle frodi<a class="tag" id="tag523" href="#note523">[523]</a>. Quasi
un secolo dopo, Tertulliano con onesto orgoglio poteva
vantare, che ben pochi Cristiani erano stati giustiziati
per mano del carnefice, eccettuati quelli, che avean
sofferto a motivo della lor religione<a class="tag" id="tag524" href="#note524">[524]</a>. La vita seria e
ritirata, che facevano, contraria alle tumultuarie costumanze
di quel tempo, gli assuefaceva alla castità,
alla temperanza, all'economia, ed a tutte le sobrie e
domestiche virtù. Comechè per la maggior parte si
esercitavano in qualche negozio, o professione, vi attendevano
<span class="pagenum"><a id="Page_296"></a>[296]</span>
usando la massima integrità, ed il più onesto
contegno, per togliere ogni sospetto, che i profani
son troppo disposti a concepire contro le apparente di
santità. Il disprezzo del mondo gli abituava negli esercizi
di umiltà, di mansuetudine e di pazienza. Quanto
più erano perseguitati, tanto più strettamente si univano
fra loro. La mutua lor carità, e non sospetta
confidenza aveva dato nell'occhio agl'infedeli, e bene
spesso ne abusarono i loro perfidi amici<a class="tag" id="tag525" href="#note525">[525]</a>.
</p>

<p>
Una circostanza, che fa molto onore alla morale
de' primi Cristiani, è che le stesse mancanze loro, anzi
gli errori, nascevano da un eccesso di virtù. I Vescovi
e Dottori della Chiesa, che fanno testimonianza delle
professioni, de' principj, ed anche della pratica de' loro
contemporanei, sopra i quali esercitava grand'influenza
la loro autorità, avevano studiate lo scritture con meno
perizia, che devozione, e spesso prendevano nel senso
il più letterale que' rigidi precetti di Cristo e degli
Apostoli, a' quali ha la prudenza de' più moderni commentatori
applicato una più libera o figurata maniera
d'interpretamento. Ambizioni d'esaltare la perfezione
dell'Evangelio sopra la saviezza della filosofia, gli zelanti
Padri hanno spinto i doveri della mortificazione
di se stesso, della purità e della pazienza fino ad un
grado, al quale appena è possibile di giungere, e molto
meno di perseverarvi nel presente stato di debolezza e
di corruzione in cui siamo. Una dottrina così straordinaria
e sublime si dee render senza dubbio venerabile
al popolo; ma era mal acconcia ad ottener l'approvazione
<span class="pagenum"><a id="Page_297"></a>[297]</span>
di que' mondani filosofi, che nella condotta
di questa vita passeggera consultano i sentimenti della
natura e l'interesse della società<a class="tag" id="tag526" href="#note526">[526]</a>.
</p>

<p>
Vi sono due propensioni naturali, che noi possiam
ravvisare nelle più virtuose ed ingenue indoli,
l'amor del piacere e quello di agire. Se il primo sia
coltivato dalle arti e dalle scienze, promosso da' vincoli
del commercio sociale, e corretto da un giusto
riguardo all'economia, alla salute, ed alla riputazione,
produce la maggior parte della felicità di una vita privata.
L'amore poi dell'azione è un principio di un
carattere più forte o più dubbioso: conduce spesse volte
alla collera, all'ambizione, ed alla vendetta; ma qualora
sia guidato da un sentimento di decenza e di bontà,
divien la sorgente di ogni virtù; e se queste virtù
sono accompagnate da egual capacità, può anche una
famiglia, uno Stato, o un Impero riconoscer la sua prosperità
e sicurezza dal coraggio intrepido di un solo
uomo. All'amor del piacere dunque imputar si possono
le più dilettevoli, ed a quel dell'azione le più
utili e stabili qualità umane. Quell'individuo, nel quale
si trovasse unito con bell'armonia l'uno all'altro, ci
darebbe per avventura la più perfetta idea della natura
dell'uomo. Un'indole inattiva, ed insensibile, che si
supponesse del tutto priva di ambidue gli amori, si rigetterebbe
d'unanime accordo dagli uomini come affatto
incapace di procurare all'individuo veruna felicità,
o alcun pubblico vantaggio al genere umano. Ma
non era questo mondo il luogo, dove i primitivi Cristiani
bramavano di rendersi o piacevoli, o vantaggiosi.
</p>

<p>
<span class="pagenum"><a id="Page_298"></a>[298]</span>
L'acquisto di cognizioni, l'esercizio della nostra ragione
ed immaginativa, ed il lieto corso di una libera
conversazione occupar possono il tempo di un animo
culto. Queste ricreazioni però si rigettavano con orrore,
o ammettevansi con estrema cautela dalla severità
de' Padri, che disprezzavano qualunque cognizione,
che non fosse utile alla salute spirituale, e riguardavan
ogni leggerezza di discorso, come un colpevole
abuso del dono della parola. Nello stato in cui siamo
presentemente, il corpo è tanto inseparabilmente connesso
coll'anima, che sembra nostro interesse di gustare
innocentemente, e con moderazione i piaceri,
de' quali è suscettibile quel fedele compagno. Assai diverso
era il ragionamento de' nostri devoti predecessori,
che vanamente aspirando ad imitare la perfezione
degli Angeli, sdegnavano, o affettavano di sdegnare ogni
terreno e corporale diletto<a class="tag" id="tag527" href="#note527">[527]</a>. Alcuni de' nostri sensi
veramente son necessari per la conservazione, altri per
la sussistenza, ed altri finalmente per l'instruzione dell'uomo,
e così era impossibile affatto di non ammetterne
l'uso. Ma la prima sensazion di piacere notavasi
come il primo momento del loro abuso. L'insensibile
candidato del Cielo era preparato non solo a resistere
a' più grossolani allettamenti dell'odorato o del gusto,
ma anche a chiuder gli orecchi all'armonia profana
de' suoni, ed a rimirar con indifferenza le più finite
produzioni dell'arte umana. Supponevasi, che l'uso di
abbigliamenti galanti, di case magnifiche e di eleganti
suppellettili riunisse il doppio vizio d'orgoglio e di sensualità:
una semplice e mortificata apparenza era più
conforme al Cristiano, il quale era certo delle proprie
<span class="pagenum"><a id="Page_299"></a>[299]</span>
colpe, ed incerto della sua salvezza. I Padri nel censurare
la voluttà son minuti e circostanziati all'estremo<a class="tag" id="tag528" href="#note528">[528]</a>;
e fra vari articoli, ch'eccitano la pietosa loro
indignazione, possiam contare la chioma finta, gli ornamenti
di ogni colore, eccettuato il bianco, gl'istrumenti
di Musica, i vasi d'oro e d'argento, i guanciali
molli (poichè Giacobbe avea posato il suo capo sopra
una pietra,) il pane bianco, i vini forestieri, le pubbliche
salutazioni, l'uso de' bagni caldi, e quello di
radersi la barba, che secondo l'espressione di Tertulliano
è una bugia contro i nostri propri volti, ed un
empio tentativo di migliorar le opere del Creatore<a class="tag" id="tag529" href="#note529">[529]</a>.
Quando il Cristianesimo si diffuse fra la gente ricca e
pulita, l'osservanza di queste leggi singolari fu abbandonata,
come si farebbe presentemente, a que' pochi
che aspiravano ad una santità superiore. Ma egli è sempre
facile non meno che soddisfacente per i ceti più
bassi degli uomini di farsi un merito col disprezzo di
quelle pompe e di quei piaceri, che la fortuna pose
al di là della loro portata. La virtù dei primitivi Cristiani
era molto spesso difesa, come quella de' Romani
antichi, dalla povertà, e dall'ignoranza.
</p>

<p>
La casta severità de' Padri in tutto ciò, che risguardava
il commercio de' due sessi, nasceva dall'istesso
principio, cioè dall'abborrimento che avevano per ogni
diletto, che soddisfar potesse la natura sensuale dell'uomo,
e degradarne la spirituale. Era opinione lor
favorita, che se Adamo conservato si fosse obbediente
<span class="pagenum"><a id="Page_300"></a>[300]</span>
al Creatore, avrebbe vissuto per sempre in uno stato
di virginal purità, ed in qualche innocente maniera
di vegetazione sarebbesi popolato il Paradiso di una
razza di esseri puri, ed immortali<a class="tag" id="tag530" href="#note530">[530]</a>. Solo permettevasi
l'uso del matrimonio alla decaduta posterità come
un espediente necessario per continuare la specie
umana, e come un freno, quantunque imperfetto, alla
natural licenza dei desiderj. La dubbiezza de' casisti
ortodossi rispetto a quest'interessante soggetto, scuopre
l'imbarazzo di quelli che non vogliono approvare un
instituto, che son costretti a tollerare<a class="tag" id="tag531" href="#note531">[531]</a>. L'enumerazione
delle più capricciose leggi, ch'essi con la massima
minutezza imposero al letto maritale, farebbe sorridere
i giovani, ed arrossire le belle. Era concorde lor
sentimento, che il primo unico matrimonio fosse conforme
a tutti i fini della natura e della società. La
sensual congiunzione innalzavasi a rappresentar la mistica
unione di Cristo colla sua Chiesa, e si pronunziava
indissolubile tanto pel divorzio, che per la morte.
L'uso delle seconde nozze era diffamato col nome di
legale adulterio; e le persone, colpevoli di tale scandalosa
mancanza contro la purità Cristiana, venivano spesso
escluse dagli onori, e fino dallo limosine della Chiesa<a class="tag" id="tag532" href="#note532">[532]</a>.
Poichè si risguardava il desiderio come un delitto,
ed il matrimonio si tollerava come un difetto, era
ben coerente a questi principj di considerar lo stato
<span class="pagenum"><a id="Page_301"></a>[301]</span>
del celibato, come il più prossimo alla perfezione Divina.
Con la massima difficoltà potea soffrire l'antica
Roma l'instituzione di sei Vestali<a class="tag" id="tag533" href="#note533">[533]</a>, ma la primitiva
Chiesa era piena di un gran numero di persone dell'uno
e dell'altro sesso, che si eran obbligate a professare
una perpetua castità<a class="tag" id="tag534" href="#note534">[534]</a>. Alcune poche di queste,
fra le quali numerar possiamo il dotto Origene, crederono
prudentissimo consiglio quello di disarmare il
tentatore<a class="tag" id="tag535" href="#note535">[535]</a>. Alcuni erano insensibili, altri invincibili
agli assalti della carne. Sdegnando un'ignominiosa fuga,
le vergini del caldo clima dell'Affrica affrontavano
il nemico nella più stretta battaglia; esse permettevano
a' Preti ed a' Diaconi di aver luogo ne' loro letti, e
gloriavansi fra le fiamme dell'intatta lor purità. La natura
insultata vendicava qualche volta i propri diritti,
e questa nuova specie di martirio serviva soltanto ad
introdurre un nuovo scandalo nella Chiesa<a class="tag" id="tag536" href="#note536">[536]</a>. Molti
<span class="pagenum"><a id="Page_302"></a>[302]</span>
però fra gli Ascetici (nome che presto acquistarono a
motivo de' lor penosi esercizj) essendo meno presuntuosi,
ebbero probabilmente miglior successo. La mancanza
de' sensuali piaceri si compensava, e si suppliva
dall'orgoglio spirituale. Anche la moltitudine de' Pagani
era disposta a stimare il merito del sacrifizio per
la sua apparente difficoltà; ed in lode di queste caste spose
di Cristo i Padri hanno versato il torbido fiume
della loro eloquenza<a class="tag" id="tag537" href="#note537">[537]</a>. Tali sono le antiche tracce
de' principj, e degli instituti monastici, che ne' posteriori
tempi hanno bilanciato tutti i vantaggi temporali
del Cristianesimo<a class="tag" id="tag538" href="#note538">[538]</a>.
</p>

<p>
Non erano i Cristiani meno alieni dagli affari, che
da' piaceri di questo mondo. Essi non sapevano come
conciliar la difesa delle proprie persone e sostanze con
la tollerante dottrina, che ordinava loro un'illimitata
dimenticanza delle passate ingiurie, e il domandarne
delle nuove. Offendevasi la loro semplicità dall'uso
de' giuramenti, dalla pompa delle magistrature e dall'attiva
contenzione della vita pubblica, nè la loro mite
ignoranza potea convincersi, che in qualche occasione
si potesse legittimamente spargere il sangue de' nostri
prossimi con la spada o della giustizia, o della guerra;
<span class="pagenum"><a id="Page_303"></a>[303]</span>
quantunque anche i lor ostili, o criminali attentati minacciasser
la pace, e la sicurezza dell'intera Repubblica<a class="tag" id="tag539" href="#note539">[539]</a>.
Si confessava, che sotto una legge meno perfetta
si esercitava la potestà nel Governo Giudaico da
inspirati Profeti, e da Re unti coll'approvazione del
Cielo. I Cristiani sentivano, ed accordavano, ch'eran
necessari pel presente sistema del mondo tali instituti,
e sottoponevansi di buona voglia all'autorità de' loro
Pagani Governatori. Ma nel tempo che inculcavano le
massime d'un'ubbidienza passiva, ricusavano di prender
attivamente alcuna parte nella civile amministrazione, o
militar difesa dell'Impero. Poteva per avventura concedersi
qualche dispensa per quelle persone, che avanti
di convenirsi erano già impegnate in tali violente, e
sanguinarie occupazioni<a class="tag" id="tag540" href="#note540">[540]</a>; ma era impossibile, che i
Cristiani, senza rinunciare a' più sacri doveri, potessero
assumere il carattere di soldati, di magistrati, o
di Principi<a class="tag" id="tag541" href="#note541">[541]</a>. Questa indolente, o anche colpevole noncuranza
della pubblica salute gli esponeva al disprezzo,
ed a' rimproveri de' Pagani, che bene spesso dimandavano
quale mai sarebbe stato il destino dell'Impero
attaccato per ogni parte da' Barbari, se tutti adottato
avessero i pusillanimi sentimenti della nuova
<span class="pagenum"><a id="Page_304"></a>[304]</span>
setta?<a class="tag" id="tag542" href="#note542">[542]</a> A tale insultante questione gli Apologisti Cristiani
rendevan oscure ed ambigue risposte, non volendo
manifestar la secreta opinione della lor sicurezza,
vale a dire l'opinione in cui erano, che avanti l'intera
conversione dell'uman genere, la guerra, il Governo, il
Romano Impero, ed il Mondo stesso non sarebbero più.
È da notarsi, che anche in questo caso la situazione
de' primi Cristiani molto felicemente coinciderà co' loro
scrupoli religiosi, e che la loro avversione ad una vita
attiva contribuiva piuttosto a scusarli dal servizio, che
ad escluderli dagli onori dello Stato, e dell'esercito.
</p>

<p>
V. Ma per quanto il carattere degli uomini possa
venir innalzato, o depresso da un passeggiero entusiasmo,
tornerà poi a grado a grado al suo proprio, e
naturale livello, e riprenderà quelle passioni, che sembrano
le più adattate alla sua presente condizione. I
primitivi Cristiani eran morti agli affari, ed a' piaceri
del Mondo; ma l'amor dell'azione, che non può mai
estinguersi totalmente, presto risorse in loro, e trovarono
un'occupazione novella nel governo della Chiesa.
Una società a parte, che attaccava la religione dominante
dell'Impero, doveva prescriversi qualche forma
di regolamento interno, e deputare un sufficiente numero
di ministri, a' quali affidasse non solo le funzioni
spirituali, ma ancora la temporale direzione della
Cristiana Repubblica. La sicurezza di tal società, l'onore,
e l'ingrandimento della medesima producevano
eziandio negli animi più devoti uno spirito di patriottismo,
simile a quello, che i primi Romani avevan sentito
<span class="pagenum"><a id="Page_305"></a>[305]</span>
per la Repubblica, ed alle volte anche una simile
indifferenza rispetto all'uso di qualunque sorta di
mezzi, che potessero probabilmente condurre a sì desiderabile
fine. L'ambizione d'innalzar se stessi, o i
loro amici agli onori ed agli uffizi della Chiesa, coprivasi
con la lodevole intenzione di sacrificare al pubblico
vantaggio il potere e la stima, che solo per tal oggetto
erano essi in dovere di procacciarsi. Nell'esercizio
delle lor funzioni molto frequentemente occorreva
di scoprire gli errori dell'eresia, o gli artifizi della fazione,
di opporsi a' disegni de' malvagi fratelli, di mostrarne
le persone colla meritata infamia, e di escluderli
dal seno di una società, la cui pace e felicità
tentato avevano di turbare. Gli Ecclesiastici direttori
de' Cristiani dovevano unire la prudenza del serpente
coll'innocenza della colomba; ma come la prima si
andò raffinando, così la seconda insensibilmente corruppesi
per l'abitudine del Governo. Nella Chiesa ugualmente
che nel Mondo, le persone, costituite in qualche
pubblico impiego, si rendevan considerabili per la
loro eloquenza e fermezza, per la cognizione degli uomini,
e per la destrezza negli affari, e mentre nascondevano
agli altri, e forse a se medesimi i segreti motivi
della lor condotta, ricadevano troppo frequentemente
in tutte le tumultuarie passioni della vita attiva, le
quali avevano acquistata la tintura di un maggior grado
di amarezza, e di ostinazione per l'infusione dello
spirituale.
</p>

<p>
Il Governo della Chiesa spesso è stato il soggetto
non meno che il guiderdone di religiose contese. Gli
ostinati disputanti di Roma, di Parigi, di Oxford, e
di Ginevra si sono sforzati ugualmente per ridurre ciascuno
<span class="pagenum"><a id="Page_306"></a>[306]</span>
la prima ed apostolica forma di governo<a class="tag" id="tag543" href="#note543">[543]</a> alla
propria costituzione. Que' pochi, i quali hanno discusso
tale articolo con più candore ed imparzialità, son d'opinione<a class="tag" id="tag544" href="#note544">[544]</a>,
che gli Apostoli evitassero l'uffizio di legislatori,
e piuttosto volessero soffrire alcuni scandali, e
divisioni particolari, che togliere ai futuri Cristiani la
libertà di variar le forme del loro ecclesiastico regolamento,
secondo le variazioni de' tempi, e delle circostanze.
Può vedersi qual sistema di governo fosse
colla loro approvazione adottato per l'uso del primo
secolo nella pratica delle Chiese di Gerusalemme, d'Efeso,
e di Corinto. Le società, erette nelle città dell'Impero,
erano soltanto unite fra loro co' vincoli della
carità e della fede. L'indipendenza, e l'uguaglianza formavano
la base dell'interna loro costituzione. Supplivasi
alla mancanza di cultura e di sapere umano, secondo
le occasioni, mediante l'aiuto de' <i>Profeti</i><a class="tag" id="tag545" href="#note545">[545]</a>, ch'eran
chiamati a tale uffizio, senza distinzione alcuna d'età, di
sesso, o di naturali talenti, e che ogni qual volta sentivano
il divino impulso, mandavano fuori le effusioni
dello spirito nell'assemblea de' fedeli. Ma i Profetici
Dottori spesso abusarono o fecero cattive applicazioni
di questi doni straordinari. Essi ne facevan pompa fuor
di tempo, presumevano d'interrompere le sacre funzioni
<span class="pagenum"><a id="Page_307"></a>[307]</span>
dell'assemblea, e col loro orgoglio o falso zelo indussero
specialmente nella Chiesa Apostolica di Corinto
una lunga e trista serie di disordini<a class="tag" id="tag546" href="#note546">[546]</a>. Siccome l'instituto
de' Profeti divenne inutile, ed anche dannoso,
ne fu tolta di mezzo la potestà, ed abolito l'uffizio. Le
pubbliche funzioni della Religione furono solamente affidate
a ministri già stabiliti nella Chiesa, vale a dire
a Vescovi, ed a Preti: nomi, che nella lor prima origine
sembra, che indicassero lo stesso ministero, ed
ordine di persone. Quello di Prete esprimeva la loro
età, o piuttosto la lor gravità e saviezza; quello poi di
Vescovo denotava l'ispezione che avevano sopra la fede,
ed i costumi de' Cristiani, commessi alla pastorale
lor cura. Proporzionatamente al numero de' fedeli, una
maggiore o minor quantità di questi <i>Preti Episcopali</i>
governava ogni nascente congregazione con uguale autorità,
e con union di consigli<a class="tag" id="tag547" href="#note547">[547]</a>.
</p>

<p>
Ma la più perfetta uguaglianza di libertà esige la
direzione di un Magistrato superiore; e l'ordine delle
pubbliche deliberazioni, ben presto introduce l'uffizio
d'un Presidente, che almeno abbia l'autorità di raccogliere
le opinioni, e di eseguire i decreti dell'assemblea.
Un riguardo alla pubblica tranquillità, che sarebbe
stata frequentemente interrotta dalle annuali, o
accidentali elezioni, mosse i primitivi Cristiani a stabilire
una perpetua, ed onorevole magistratura, ed a
scegliere uno de' più prudenti e santi fra' loro Preti per
eseguire, finchè viveva, i doveri di loro ecclesiastico
direttore. In quest'occasione fu che il sublime titolo
di Vescovo s'incominciò ad innalzare sopra l'umile denominazione
<span class="pagenum"><a id="Page_308"></a>[308]</span>
di Prete; e mentre quest'ultima continuò
ad indicare la più natural distinzione fra' membri di
ogni Senato Cristiano, quello fu appropriato alla dignità
del nuovo Presidente di esso<a class="tag" id="tag548" href="#note548">[548]</a>. I vantaggi di
questa forma di Governo Episcopale, che sembra essere
stato introdotto avanti il fine del primo secolo<a class="tag" id="tag549" href="#note549">[549]</a>,
erano tant'ovvj, ed importanti per la futura grandezza,
ugualmente che per la pace attuale del Cristianesimo,
che fu adottato senza dilazione da tutte le società,
ch'erano già sparse per l'Impero. Aveva esso
molto per tempo acquistato l'approvazione dell'antichità<a class="tag" id="tag550" href="#note550">[550]</a>,
ed è stato sempre rispettato dalle Chiese più
potenti, sì Orientali che Occidentali, come un primitivo,
ed anche Divino stabilimento<a class="tag" id="tag551" href="#note551">[551]</a>. È superfluo di
osservare, che i devoti ed umili Preti, che a principio
<span class="pagenum"><a id="Page_309"></a>[309]</span>
insigniti furono del titolo Episcopale, non potevan
avere, e probabilmente ricusato avrebbero la potenza
e la pompa, che adesso circonda la tiara del Romano
Pontefice, o la mitria di un Prelato Alemanno; ma
possiam definire in poche parole gli stretti limiti della
primiera loro giurisdizione, ch'era principalmente spirituale,
sebbene in qualche caso riguardasse anche le
cose temporali<a class="tag" id="tag552" href="#note552">[552]</a>. Riducevasi questa all'amministrazione
de' sacramenti, alla disciplina Ecclesiastica, alla
sopraintendenza de' riti sacri, che insensibilmente crescevano
in numero e in verità, alla consacrazione dei
ministri ecclesiastici, a' quali si assegnavan dal Vescovo
le rispettive funzioni, al maneggio del pubblico tesoro,
ed alla decisione di tutte quelle controversie, che
i Fedeli non volevano esporre avanti al tribunale di
un Giudice idolatra. Queste facoltà per breve tempo
si esercitarono secondo il consiglio del collegio presbiterale,
e col consenso e coll'approvazione dell'assemblea
de' Cristiani. Gli antichi Vescovi si risguardavan
soltanto come i primi fra' loro uguali, e gli onorevoli
servi di un popolo libero. Quando vacava per la morte
del Vescovo la cattedra Episcopale, si eleggeva fra
i Preti un nuovo Presidente per mezzo de' voti di tutta
la congregazione, ogni cui membro si stimava investito
di un carattere sacro e sacerdotale<a class="tag" id="tag553" href="#note553">[553]</a>.
</p>

<p>
<span class="pagenum"><a id="Page_310"></a>[310]</span>
Questo fu il dolce, ed uguale regolamento, con cui
si governavano i Cristiani più di cento anni dopo la
morte degli Apostoli. Ogni società formava da se una
separata e indipendente Repubblica; e quantunque i
più distanti fra questi piccoli Stati mantenessero un
reciproco, ed amichevol commercio di deputazioni e
di lettere, pure non era il Mondo Cristiano ancora
congiunto mercè di alcuna suprema autorità, o legislativa
assemblea. Siccome il numero de' Fedeli appoco
appoco s'era moltiplicato, si videro i vantaggi, che
provenir potevano da una più stretta unione d'interessi,
e di disegni. Verso il finire del secondo secolo le
Chiese della Grecia e dell'Asia adottarono le vantaggiose
instituzioni de' sinodi provinciali, e può giustamente
supporsi, che prendessero il modello de' Concilj
rappresentativi da celebri esempi del lor Paese, quali
sono quello degli Anfizioni, la lega Achea, o le assemblee
delle Città della Jonia. Tosto fu stabilito come
un costume, ed una legge, che i Vescovi delle Chiese
indipendenti si trovassero, ne' tempi determinati della
primavera e dell'autunno, insieme nella capitale della
Provincia. Le loro deliberazioni erano assistite dal consiglio
di pochi Preti distinti, e moderate dalla presenza
di una moltitudine di uditori<a class="tag" id="tag554" href="#note554">[554]</a>. I loro decreti,
che si chiamavano Canoni, regolavano qualunque
<span class="pagenum"><a id="Page_311"></a>[311]</span>
importante questione di fede, e di disciplina: ed era
naturale di credere, che nella riunione de' delegati del
popolo Cristiano si sarebbe sparsa un'abbondante effusione
dello Spirito Santo. L'instituzione de' sinodi
era così confacente all'ambizione privata, ed all'interesse
pubblico, che nello spazio di pochi anni fu ricevuta
per tutto l'Impero. Si stabilì una regolare corrispondenza
fra' Concilj provinciali, che reciprocamente
si comunicavano, ed approvavano i rispettivi loro atti;
e la Chiesa cattolica prese in breve la forma, ed acquistò
la forza di una gran Repubblica federativa<a class="tag" id="tag555" href="#note555">[555]</a>.
</p>

<p>
Siccome restò insensibilmente sospesa per l'uso dei
concilj l'autorità legislativa delle Chiese particolari,
così ottennero i Vescovi, mediante la loro confederazione,
una porzione molto maggiore di potestà esecutiva
ed arbitraria; e tosto che si trovarono uniti da
un sentimento di comune interesse, furono in istato
di attaccare con unito vigore gli originarj diritti del
Clero e del popolo. I Prelati del terzo secolo mutarono
appoco appoco il linguaggio d'esortazione in quel
di comando; sparsero i semi delle future usurpazioni;
e supplirono con allegorie scritturali, e con declamazioni
rettoriche alla mancanza di forza e di ragione.
Essi esaltavano l'unità ed il poter della Chiesa, quale
rappresentavasi nell'<i>Uffizio Episcopale</i>, di cui godeva
ogni Vescovo un'uguale ed indivisa porzione<a class="tag" id="tag556" href="#note556">[556]</a>. Si
<span class="pagenum"><a id="Page_312"></a>[312]</span>
andava spesso ripetendo, che i Principi, ed i Magistrati
vantar potevano un terreno diritto, ed un passaggiero
dominio, ma l'Episcopale autorità era la sola
che derivasse da Dio, e si estendesse a questo, ed all'altro
mondo. I Vescovi erano i vicari di Cristo, i
successori degli Apostoli, e quelli che furono misticamente
sostituiti al sommo Sacerdozio della legge Mosaica.
Il privilegio esclusivo che avevano di conferire
il carattere sacerdotale, invase la libertà dell'elezioni
del Clero e del Popolo, e se nell'amministrazione della
Chiesa qualche volta consultavano il giudizio de' Preti,
o l'inclinazione popolare, avevan grandissima cura
d'inculcare il merito di tal volontaria condiscendenza.
I Vescovi riconoscevano l'autorità suprema, che risedeva
nell'assemblea de' loro fratelli; ma nel governo
delle particolari lor Diocesi, ciascheduno di essi dal
proprio <i>Gregge</i> esigeva l'istessa implicita obbedienza,
come se quella favorita metafora fosse stata letteralmente
giusta, ed il Pastore fosse stato di una più sublime
natura che le sue pecore<a class="tag" id="tag557" href="#note557">[557]</a>. Questa obbedienza
però non fu imposta senza qualche sforzo per una
parte, e senza qualche resistenza per l'altra. La parte
democratica della costituzione fu in molti luoghi con
gran calore sostenuta dalla zelante, od interessata opposizione
del Clero inferiore. Ma si diedero al loro patriottismo
gl'ignominiosi nomi di fazione, e di scisma;
e la causa Episcopale dovè il suo rapido progresso
alle fatiche di molti attivi Prelati, che riunivano in se
<span class="pagenum"><a id="Page_313"></a>[313]</span>
stessi, come Cipriano di Cartagine, le arti del più
ambizioso uomo di Stato colle virtù Cristiane, che sembrano
attagliarsi al carattere di un santo, e di un martire<a class="tag" id="tag558" href="#note558">[558]</a>.
</p>

<p>
Le medesime cagioni, che avevan distrutto a principio
l'uguaglianza de' Preti, introdussero una preeminenza
di grado fra' Vescovi, e quindi una superiorità
di giurisdizione. Ogni volta che nella primavera, e nell'autunno
adunavansi nel Concilio provinciale, sentivasi
molto notabilmente la differenza del merito e della
riputazion personale fra i membri dell'assemblea, ed
era governata la moltitudine dalla dottrina, e dall'eloquenza
dei pochi. Ma l'ordine degli atti pubblici richiedeva
una distinzione più regolare e meno invidiosa;
fu conferito l'uffizio di presedere in perpetuo ai
Concilj di ogni Provincia a' Vescovi della città principale,
e questi ambiziosi Prelati, che tosto acquistarono
i titoli eminenti di Metropolitani e di Primati,
si preparavan segretamente ad usurpare sopra i loro
episcopali fratelli quell'autorità istessa, che i Vescovi
avevano ultimamente assunta sopra il collegio de' Prelati<a class="tag" id="tag559" href="#note559">[559]</a>.
Nè passò molto tempo, che s'introdusse una
emulazione di preeminenza, e di potere fra' Metropolitani
medesimi, affettando ciascheduno di essi di mostrare
ne' termini più fastosi gli onori e i vantaggi
<span class="pagenum"><a id="Page_314"></a>[314]</span>
temporali della Città, a cui presedeva, il numero e
l'opulenza de' Cristiani sottoposti alla pastorale sua cura,
i Santi ed i Martiri, ch'erano sorti fra loro, e la
purità con cui mantenevasi la tradizione della fede,
qual era stata trasmessa per una serie di Vescovi ortodossi
dagli Apostoli, o da' lor Discepoli, a' quali attribuivasi
la fondazione di quella Chiesa<a class="tag" id="tag560" href="#note560">[560]</a>. Per ogni
motivo, sì Ecclesiastico che civile, era facile a prevedersi
che Roma avrebbe goduto il rispetto, ed in breve
pretesa l'obbedienza delle Province. Ivi la società dei
Fedeli era in una giusta proporzione colla Capitale dell'Impero;
la Chiesa Romana era il più grande, il più
numeroso, e nell'Occidente il più antico di tutti gli
stabilimenti Cristiani, molti de' quali avevano ricevuta
la religione dalle pie fatiche de' Missionari della medesima.
Supponevasi, che avesse onorato le rive del
Tevere non già un solo fondatore Apostolico, al che
si riduceva il più alto vanto di Antiochia, d'Efeso,
o di Corinto, ma la predicazione, ed il martirio de' due
più eminenti fra gli Apostoli<a class="tag" id="tag561" href="#note561">[561]</a>; e molto prudentemente
i Vescovi di Roma pretendevano d'essere eredi
di qualsivoglia prerogativa, che attribuita fosse alla
persona, o all'uffizio di S. Pietro<a class="tag" id="tag562" href="#note562">[562]</a>. I Vescovi della
<span class="pagenum"><a id="Page_315"></a>[315]</span>
Italia, e delle Province eran disposti ad accordar
loro un primato d'ordine, e d'associazione (come molto
accuratamente si esprimevano) nella Cristiana aristocrazia<a class="tag" id="tag563" href="#note563">[563]</a>.
Ma la potestà di Monarca rigettavasi con
orrore, e l'ambizioso genio di Roma trovò nelle nazioni
dell'Asia, e dell'Affrica una resistenza contro lo
spirituale di lei dominio, più vigorosa di quella che
anticamente aveva sperimentato contro il temporale.
Il patriottico Cipriano, che regolava, col più assoluto
potere la Chiesa di Cartagine, ed i sinodi Provinciali,
si oppose risolutamente, e con successo, all'ambizione
del Romano Pontefice; artificiosamente
unì la propria causa con quella de' Vescovi Orientali,
e, come Annibale, cercò nuovi alleati nel cuore dell'Asia<a class="tag" id="tag564" href="#note564">[564]</a>.
Se questa guerra Punica si fece senz'alcuna
effusione di sangue, ciò debbe molto meno attribuirsi
alla moderazione, che alla debolezza de' combattenti
Prelati. Le sole armi, che usarono, furono invettive
e scomuniche: e queste, nel corso di tutta la disputa,
eglino si scagliarono un contro l'altro con ugual furia
e devozione. I moderni cattolici si trovano angustiati
dalla dura necessità di censurare la condotta, o
<span class="pagenum"><a id="Page_316"></a>[316]</span>
di un Papa, o di un Santo e d'un Martire, quando
son costretti a riferire le particolarità di una disputa,
nella quale i Campioni della Religione secondarono
quelle passioni, che sembravano meglio adattate al Senato,
od al Campo<a class="tag" id="tag565" href="#note565">[565]</a>.
</p>

<p>
L'avanzamento dell'autorità Ecclesiastica fece nascere
la memorabile distinzione fra lo stato laicale e
clericale, che non era stato in uso nè fra' Greci, nè
fra' Romani<a class="tag" id="tag566" href="#note566">[566]</a>. Il primo comprendeva il corpo del popolo
Cristiano; l'altro, secondo il significato di quella
voce, la parte scelta, ch'era stata destinata pel servizio
della Religione; celebre ordine di persone, che ha
somministrato i più importanti, quantunque non sempre
i più edificanti soggetti all'Istoria moderna. Le lor
vicendevoli ostilità qualche volta disturbarono la pace
della Chiesa nascente, ma si univan lo zelo e l'attività
loro nella causa comune, e l'amor della potenza,
che (sotto i più artificiosi colori) s'insinuava nei
petti de' Vescovi e de' Martiri, gli animava ad accrescere
il numero de' loro sudditi, e ad estendere i limiti
dell'Impero Cristiano. Essi eran privi di ogni
forza temporale, e per lungo tempo furono scoraggiati
ed oppressi, anzichè assistiti, dal Magistrato civile:
avevano però in mano, ed esercitavano nell'interno
regolamento delle lor società i due più efficaci strumenti
del governo, i premj e le pene; traevano i primi dalla
pia liberalità, e le seconde dalla devota apprensione
de' Fedeli.
</p>

<p>
<span class="pagenum"><a id="Page_317"></a>[317]</span>
I. La comunione de' beni, che aveva tanto piacevolmente
occupato l'immaginativa di Platone<a class="tag" id="tag567" href="#note567">[567]</a>, e che
sussisteva in qualche modo nell'austera setta degli Essenj<a class="tag" id="tag568" href="#note568">[568]</a>,
fu per breve tempo adottata nella primitiva
Chiesa. Il fervore de' primi proseliti gl'indusse a vendere
quelle mondane possessioni, che disprezzavano,
a portarne il prezzo a' piedi degli Apostoli, ed a contentarsi
di riceverne una parte uguale agli altri nella
generale distribuzione<a class="tag" id="tag569" href="#note569">[569]</a>. L'accrescimento de' Cristiani
fece che si rilassasse, ed a grado a grado restasse abolito
questo generoso instituto, che in mani meno pure
di quelle degli Apostoli si sarebbe troppo presto corrotto,
e convertito in abuso dal proprio interesse, a
cui la natura umana è sempre condotta; e fu permesso
a' convertiti, che abbracciavan la nuova religione, di
ritenere il possesso del lor patrimonio, di ricever legati
ed eredità, e di accrescere ciascheduno i propri
averi per tutti i mezzi legittimi del commercio e dell'industria.
Invece di un intero sagrifizio de' beni di
ognuno, da' ministri dell'Evangelio ne fu accettata una
moderata porzione, e nelle loro eddomadali, o mensuali
adunanze ogni fedele, secondo che esigeva l'occasione,
ed a misura della propria ricchezza e pietà,
presentava la sua volontaria offerta per uso della
<span class="pagenum"><a id="Page_318"></a>[318]</span>
società comune<a class="tag" id="tag570" href="#note570">[570]</a>. Nessuna cosa, quantunque tenue
si ricusava; ma premurosamente inculcavasi che rispetto
alle decime la legge Mosaica era sempre di obbligazione
divina; che essendo stato comandato agli
Ebrei, sotto una disciplina meno perfetta, di pagare
la decima parte di tutto ciò che possedevano, era
ben conveniente che i discepoli di Cristo si distinguessero
con una maggior liberalità<a class="tag" id="tag571" href="#note571">[571]</a>, ed acquistassero
qualche merito col privarsi di un bene superfluo,
che sì presto dovevasi annichilare insieme col
mondo<a class="tag" id="tag572" href="#note572">[572]</a>. Egli è quasi superfluo l'osservare, ch'essendo
l'entrata d ogni Chiesa particolare così fluttuante
ed incerta, debb'essere stata varia secondo la
povertà, o l'opulenza de fedeli, e secondo che si trovavano
dispersi in oscuri villaggi, od uniti nelle grandi
Città dell'Impero. Nel tempo dell'Imperator Decio era
opinione de' Magistrati, che i Cristiani di Roma, possedessero
grandi ricchezze, che si usassero nel loro
culto religioso vasi d'oro o d'argento, e che molti fra'
<span class="pagenum"><a id="Page_319"></a>[319]</span>
proseliti avessero vendute le proprie terre e case per
accrescere le pubbliche sostanze della comunità, a spese
in vero degl'infelici lor figli, che si trovavan mendichi,
perchè i loro padri erano stati santi<a class="tag" id="tag573" href="#note573">[573]</a>. Dovremmo
con diffidenza prestare orecchio ai sospetti
degli stranieri e nemici: in quest'occasione però acquistano
un colore molto specioso o probabile dalle seguenti
due circostanze, le sole giunte a nostra notizia,
che diffiniscano una somma precisa, o dieno una
idea distinta. Quasi nel medesimo tempo il Vescovo di
Cartagine da una società men opulenta di quella di
Roma raccolse centomila sesterzi (sopra mille settecento
zecchini) in una subitanea questua por redimere i
fratelli della Numidia, ch'erano stati fatti schiavi dai
Barbari del deserto<a class="tag" id="tag574" href="#note574">[574]</a>. Circa cent'anni avanti al regno
<span class="pagenum"><a id="Page_320"></a>[320]</span>
di Decio, la Chiesa Romana in una sola donazione
avea ricevuto la somma di dugentomila sesterzi
da uno straniero del Ponto, che avea determinato
di stabilirsi nella Capitale<a class="tag" id="tag575" href="#note575">[575]</a>. Si facevan queste oblazioni
per la massima parte in moneta; nè la società
de' Cristiani era bramosa, o capace di acquistare l'imbarazzo
de' beni stabili in grande estensione. Era stato
provvisto da varie leggi, promulgate col medesimo spirito
dei nostri statuti delle mani morte, che non si
donassero, nè si lasciassero fondi reali ad alcun corpo
collegiato, senza un privilegio speciale, o una particolar
dispensa dell'Imperatore, o del Senato<a class="tag" id="tag576" href="#note576">[576]</a>, i quali
rare volte eran disposti a concederla in favor d'una
setta, che fu a principio l'oggetto del lor disprezzo,
e finalmente de' lor timori, e della lor gelosia. Si riferisce
però un atto sotto il regno d'Alessandro Severo,
il quale dimostra, che tal proibizione qualche volta
restava elusa o sospesa, e che si permetteva a' Cristiani
di reclamare, e di posseder terre dentro i confini
dell'istessa Roma<a class="tag" id="tag577" href="#note577">[577]</a>. Il progresso del Cristianesimo,
e le civili turbolenze dell'Impero contribuirono
a rilassare la severità delle leggi, ed avanti la fine
del terzo secolo molti fondi considerabili si acquistarono
dalle opulente Chiese di Roma, di Milano, di
<span class="pagenum"><a id="Page_321"></a>[321]</span>
Cartagine, di Antiochia, di Alessandria, e delle altre
grandi Città dell'Italia e delle Province.
</p>

<p>
Il natural Tesoriere della Chiesa era il Vescovo;
il comun fondo affidavasi alla cura di lui senza che
fosse soggetto a rendimento di conti o a revisione; i
Preti si limitavano alle funzioni loro spirituali, e soltanto
impiegavasi l'inferiore nome de' Diaconi pel maneggio,
e per la distribuzione dell'Ecclesiastiche rendite<a class="tag" id="tag578" href="#note578">[578]</a>.
Se può darsi fede alle veementi declamazioni
di Cipriano, v'erano moltissimi fra' suoi Affricani fratelli,
che nell'esercizio del loro impiego violavano ogni
precetto, non solo di evangelica perfezione, ma anche
di virtù morale. Alcuni di quest'infedeli dispensatori
scialacquavano i beni della Chiesa in sensuali piaceri,
altri gl'impiegavano in negozi di privato guadagno,
di fraudolenti acquisti, e di rapace usura<a class="tag" id="tag579" href="#note579">[579]</a>. Ma
finchè le contribuzioni del Popolo Cristiano furono
libere e volontarie, l'abuso della fiducia di lui non poteva
essere molto frequente, e gli usi a' quali tal liberalità
in generale applicavasi, facevan onore alla società
religiosa. Se ne riservava una conveniente porzione
pel mantenimento del Vescovo, e del suo Clero; un'altra
sufficiente somma era destinata per le spese del
Culto pubblico, di cui formavan la parte più essenziale
e piacevole i banchetti di carità, o come allora
dicevansi, le <i>agape</i>; e tutto il resto era patrimonio sacro
de' poveri. Secondo la discrezione del Vescovo si
impiegava in alimentare le vedove e gli orfani, gli
storpiati, gl'infermi, ed i vecchi della società, in aiutar
<span class="pagenum"><a id="Page_322"></a>[322]</span>
gli stranieri e pellegrini, ed in sollevare le angustie
dei carcerati e degli schiavi, specialmente se i
lor patimenti erano cagionati da un forte amore alla
causa della religione<a class="tag" id="tag580" href="#note580">[580]</a>. Un generoso commercio di
carità univa le più distanti Province, e le più povere
congregazioni venivano di buona voglia assistite dalle
elemosine de' loro più opulenti fratelli<a class="tag" id="tag581" href="#note581">[581]</a>. Tale instituto,
che risguardava meno il merito, che la miseria
delle persone, molto materialmente favoriva l'accrescimento
del Cristianesimo. I Gentili i quali erano animati
da un sentimento d'umanità, nel tempo che deridevano
le dottrine, confessavano la beneficenza della
nuova setta<a class="tag" id="tag582" href="#note582">[582]</a>. La vista dell'immediato sollievo, e della
protezione futura, invitava al seno ospitale di lei
molte di quelle infelici persone, che la trascuratezza
del mondo avrebbe abbandonate alle miserie dell'indigenza,
della malattia e dell'età. Vi è qualche ragione
ancora di credere, che un gran numero di fanciulli,
secondo la crudel pratica di que' tempi, esposti da' loro
genitori, fossero frequentemente preservati dalla morte,
battezzati, educati e mantenuti dalla pietà de' Cristiani,
ed a spese del pubblico Tesoro<a class="tag" id="tag583" href="#note583">[583]</a>.
</p>

<p>
<span class="pagenum"><a id="Page_323"></a>[323]</span>
II. Ogni società senza dubbio ha diritto di escludere
dalla sua comunione e dai suoi benefizi que' membri,
che rigettano o trasgrediscono le regole stabilite
di comune condenso. Nell'esercizio di tal potestà le
censure della Chiesa Cristiana eran principalmente dirette
contro i peccatori scandalosi, ed in ispecie contro
i rei d'omicidio, di frode o d'incontinenza, contro
gli autori o seguaci di qualunque eretica opinione, che
fosse stata condannata dal giudizio de' Vescovi, e contro
quelle infelici persone, che, o liberamente o per
forza, si eran macchiate, dopo il battesimo, con qualche
atto di culto idolatrico. Le conseguenze della scomunica
risguardavano il temporale non meno che lo spirituale.
Il Cristiano, contro di cui pronunciavasi, era
privato di qualunque parte nelle oblazioni de' fedeli.
Si scioglievano i legami di ogni religiosa e privata amicizia.
Diveniva egli un oggetto profano d'abborrimento
per le persone, ch'ei più stimava, o dalle quali
amavasi prima con la maggior tenerezza; e per quanto
l'espulsione da una società rispettabile potea imprimere
nel carattere di lui un contrassegno d'ignominia,
era generalmente sfuggito, o tenevasi per sospetto
da tutti. La situazione di questi esuli disgraziati era
molto penosa e trista in se stessa, ma i lor timori,
come suole avvenire, sopravanzavano anche molto i
loro tormenti. I beni della comunion Cristiana eran
quelli dell'eterna vita, nè potevano essi cancellare
da' loro spiriti la terribile opinione, che Dio aveva date
le chiavi dell'Inferno e del Paradiso a quegli Ecclesiastici
direttori, da' quali ricevuto avevano la condanna.
Gli Eretici, in vero, che potevano sostenersi colla
coscienza delle loro intenzioni, e colla lusinghiera
speranza di aver essi soli scoperta la vera strada della
<span class="pagenum"><a id="Page_324"></a>[324]</span>
salute, procuravano di riacquistare nelle separate loro
assemblee quelle temporali e spirituali consolazioni, che
non potevano più ritrarre dalla gran società de' Cristiani.
Ma quasi tutti coloro, che avevano con ripugnanza
ceduto alla forza del vizio o dell'idolatria, sentivano
l'umiliazione del loro stato, ed ansiosamente desideravano
di essere ristabiliti ne' diritti della comunione
Cristiana.
</p>

<p>
Quanto al trattamento di questi penitenti, la primitiva
Chiesa era divisa fra due opinioni, l'una di giustizia,
l'altra di misericordia. I più rigorosi ed inflessibili
casisti negavan per sempre e senz'eccezione il
più basso luogo nella santa comunione a coloro, che
essi avevano condannati o abbandonati, e lasciandoli
in preda a' rimorsi di una colpevol coscienza, accordavan
loro soltanto un debole raggio di speranza, che
la compunzione loro, in vita ed in morte, potrebbe forse
esser gradita all'Ente supremo<a class="tag" id="tag584" href="#note584">[584]</a>. Ma un sentimento
più mite fu abbracciato in pratica ed in teorica dalle
più rispettabili, e pure Chiese Cristiane<a class="tag" id="tag585" href="#note585">[585]</a>. Rare volte
si chiusero al convertito penitente le porte della riconciliazione
e del Cielo; ma fu instituita una severa
e solenne forma di disciplina, la quale nell'atto medesimo,
che serviva ad espiarne il delitto, con efficacia
potesse allontanare gli spettatori dall'imitarne l'esempio.
Umiliato da una pubblica confessione, emaciato
dal digiuno, e vestito di sacco, stava il penitente
prostrato alla porta dell'assemblea, chiedendo con lacrime
<span class="pagenum"><a id="Page_325"></a>[325]</span>
il perdono delle sue colpe, ed implorando in suo
favore le preghiere de' fedeli<a class="tag" id="tag586" href="#note586">[586]</a>. Se il peccato era molto
grave, interi anni di penitenza non si credevano sufficienti
a soddisfare adequatamente la divina giustizia;
e sempre per mezzo di lenti e penosi gradi il peccatore,
l'eretico o l'apostata restituivasi al seno della
Chiesa. La sentenza però di scomunica perpetua si riservava
per alcuni delitti di straordinaria enormità, e
specialmente per le inescusabili ricadute di que' penitenti,
che avevano già fatta prova, ed abusato della
clemenza degli Ecclesiastici lor superiori. L'esercizio
della disciplina Cristiana era vario secondo le circostanze
o il numero delle colpe, a giudizio de' Vescovi.
Furon celebrati verso il medesimo tempo i Concilj
d'Ancira e d'Elvira, l'uno nella Galazia, l'altro nella
Spagna, ma sembra che i rispettivi lor canoni, che
tuttora esistono, abbiano uno spirito assai diverso. Il
Galata, che dopo il Battesimo avea più volte sacrificato
agl'idoli, poteva ottenere il perdono mediante una
penitenza di sette anni, e se aveva sedotto altri ad imitare
il suo esempio, tre soli anni di più erano aggiunti
al termine del suo esilio. Ma l'infelice Spagnuolo, che
avea commosso la medesima colpa, rimaneva privo della
speranza di riconciliazione, anche in punto di morte:
la sua idolatria stava alla testa di altri diciassette delitti,
contro i quali fu pronunziata una non meno terribil
sentenza; fra' quali si può distinguere l'inespiabil
reato di calunniare un Vescovo, un Prete, od anche un
Diacono<a class="tag" id="tag587" href="#note587">[587]</a>.
</p>

<p>
<span class="pagenum"><a id="Page_326"></a>[326]</span>
La ben temperata unione di liberalità e di rigore,
la distribuzion giudiziosa de' premj e delle pene secondo
le massime della politica e della giustizia, formarono
la forza <i>umana</i> della Chiesa. I Vescovi, la cui
paterna cura estendevasi al governo del mondo spirituale
e corporeo, sentivan bene l'importanza di queste
prerogative, e coprendo la loro ambizione col bel pretesto
dell'amore dell'ordine, eran gelosi di ogni rivale
nell'esercizio di una disciplina tanto necessaria per
prevenire la diserzione di quelle truppe, che si erano
arrolate sotto lo stendardo della Croce, ed il numero
delle quali ogni giorno diveniva maggiore. Dalle imperiose
declamazioni di Cipriano dovremmo naturalmente
concludere, che le dottrine della scomunica, e
della penitenza, formavan la parte più essenziale della
religione; ed era molto meno pericoloso ai discepoli di
Cristo il trascurar l'osservanza de' morali doveri, che
il disprezzar le censure e l'autorità de' lor Vescovi.
Alle volte c'immagineremmo d'udire la voce di Mosè,
quando comandò alla terra di aprirsi per inghiottir
nelle fiamme consumatrici que' ribelli, che ricusavano
ubbidienza al Sacerdozio d'Aronne; ed alle volte ci
parrebbe di ascoltare un Console Romano, che sostenendo
la maestà della Repubblica, dichiarasse la sua
risoluzione inflessibile di mantenere il rigore delle leggi.
</p>

<p>
«Se impunemente si soffrono irregolarità di tal sorta»
(così riprende il Vescovo di Cartagine la dolcezza del
<span class="pagenum"><a id="Page_327"></a>[327]</span>
suo collega) «finisce il vigor Episcopale<a class="tag" id="tag588" href="#note588">[588]</a>, finisce la
divina sublime potestà di governare la Chiesa; finisce
il Cristianesimo stesso.» Cipriano avea rinunziato
quegli onori temporali, che probabilmente non
avrebbe ottenuti giammai; l'acquisto però di tale assoluto
comando sulle coscienze e sull'intelletto di una
congregazione, sia quanto si voglia oscura o disprezzabile
dal mondo, è veramente più grato all'orgoglio
del cuore umano, che il possesso della più dispotica
potenza, acquistata, per mezzo delle armi e della conquista,
sopra un popolo ricalcitrante.
</p>

<p>
Nel corso di questa importante, quantunque forse
tediosa ricerca, ho tentato di esporre le secondarie cagioni,
che tanto efficacemente assisterono la verità della
religione Cristiana. Se fra quelle cagioni ho scoperto
qualche artificiale ornamento, qualche accidental circostanza,
o qualche mistura d'errore e di passione, non
deve parer sorprendente che sugli uomini abbiano sensibilmente
influito que' motivi, ch'eran conformi all'imperfetta
loro natura. Coll'aiuto di tali cagioni, vale a
dire dello zelo esclusivo, dell'aspettazione immediata
di un altro mondo, della pretension de' miracoli, della
pratica di rigorosa virtù, e della costituzione della primitiva
Chiesa, il Cristianesimo si sparse con tanto successo
nell'Impero Romano. Alla prima di queste dovevano
i Cristiani quell'invincibil valore, per cui sdegnavano
di capitolar col nemico, ch'essi eran risoluti
di vincere. Le tre seguenti porgevano al lor valore le
armi più formidabili. L'ultima ne riuniva il coraggio,
ne dirigeva le armi, ed a' loro sforzi dava quell'irresistibil
peso, che sì frequentemente ha renduto anche
<span class="pagenum"><a id="Page_328"></a>[328]</span>
una piccola truppa di ben agguerriti ed intrepidi volontarj
superiore ad una moltitudine indisciplinata, ignorante
del soggetto, e non curante l'esito della guerra.
Fra le diverse religioni del Politeismo, alcuni vagabondi
fanatici dell'Egitto, e della Siria, che dirigevansi alla
credula superstizione del volgo, formavano forse l'unico
ordine di Sacerdoti<a class="tag" id="tag589" href="#note589">[589]</a>, che traessero tutto il proprio
mantenimento e credito dalla professione sacerdotale,
e che fossero molto efficacemente impegnati da
un personale interesse per la sicurezza o prosperità
de' tutelari lor Numi. Tanto in Roma, quanto nelle
principali Province i ministri del politeismo erano per
la maggior parte uomini di nobil estrazione e di abbondante
ricchezza, che ricevevan come una distinzione
onorevole la cura di un celebre tempio, o di un pubblico
sacrifizio; molto spesso rappresentavano a loro
spese i giuochi sacri<a class="tag" id="tag590" href="#note590">[590]</a>, e con fredda indifferenza eseguivano
gli antichi riti secondo le leggi, e l'usanze del
lor paese. Siccome occupavansi negli affari comuni
della vita, rare volte, il loro zelo e la lor divozione
erano animati da un sentimento d'interesse o dalle abitudini
di un carattere sacerdotale. Limitati a' rispettivi
lor tempj ed alle loro rispettive città, restavano
<span class="pagenum"><a id="Page_329"></a>[329]</span>
senza connessione alcuna di governo o di disciplina;
e riconoscendo essi la suprema giurisdizione del Senato,
del Collegio de' Pontefici e dell'Imperatore,
que' magistrati civili si contentavano della facile cura
di mantenere in pace, e con dignità, il culto già stabilito
fra gli uomini. Abbiam veduto poi quanto varie,
quanto libere, ed incerte fossero le religiose opinioni
de' Politeisti. Si abbandonavan quasi senza ritegno alle
naturali operazioni di una superstiziosa fantasia. Le
accidentali circostanze della vita, e della situazione
loro determinavan l'oggetto, ed il grado della lor divozione,
e poichè la loro adorazione successivamente
prostituivasi a mille Divinità, egli era appena possibile,
che i loro cuori potessero essere capaci di una
molto sincera, e viva passione per alcuna di quelle.
</p>

<p>
Quando comparve nel mondo il Cristianesimo, anche
queste deboli, ed imperfette impressioni eransi appoco
appoco ridotte a nulla. La ragione umana, che
mediante la propria forza, non aiutata dalla rivelazione,
non è capace d'intendere i misteri della fede, aveva
già ottenuto un facil trionfo sopra la follìa del
Paganesimo; e quando Tertulliano o Lattanzio si affaticano
in esporne la stravaganza e la falsità, son
costretti a far uso dell'eloquenza di Cicerone, o dell'ingegno
di Luciano. Si era diffuso il contagio di questi
scettici scritti molto al di là del numero de' lor
lettori. Era passata la moda dell'incredulità, dal Filosofo
all'uomo di piacere o di affari, dal nobile al plebeo,
e dal padrone al domestico schiavo, che serviva
alla tavola di lui, e che attentamente ne ascoltava la
libertà de' discorsi. Nelle pubbliche occasioni la parte
filosofica del genere umano affettava di trattar con decenza
e con rispetto le religiose instituzioni della loro
<span class="pagenum"><a id="Page_330"></a>[330]</span>
patria; ma traspariva il lor segreto disprezzo a traverso
la debole mal coperta finzione, ed anche la plebe,
scuoprendo che i propri Numi venivan rigettati e
derisi da quelli, de' quali era solita di rispettare il posto
o la scienza, si trovava piena di dubbj e di apprensioni
circa la verità di quelle dottrine, alle quali
accordato aveva la più implicita fede. La rovina degli
antichi pregiudizi lasciava moltissimi in una penosa
situazione, priva d'ogni conforto. Uno stato di scetticismo,
e di sospensione può piacere a ben pochi spiriti
investigatori; ma la pratica della superstizione è
sì naturale alla moltitudine degli uomini, che qualora
vengano per forza illuminati, compiangon sempre la
perdita del lor piacevole inganno. Il loro amore del
maraviglioso, e del soprannaturale, la lor curiosità intorno
al futuro, e la forte inclinazione ad estendere le
speranze e i timori oltre i limiti del monito visibile,
furon le principali cagioni che favorirono lo stabilimento
del Politeismo. È così urgente nel volgo la necessità
di credere, che alla caduta d'un sistema di mitologia
è probabilissimo abbia da succedere sempre qualche
altro genere di superstizione di nuovo introdotta. Alcune
deità, di forma più nuova e alla moda, presto avrebbero
occupato gli abbandonati tempj di Giove e
d'Apollo, se in quel decisivo istante la saggia Providenza
non avesse interposta una genuina rivelazione,
atta ad inspirare la stima e la persuasione più ragionevole,
nel tempo stesso che godeva di tutti gli adornamenti,
che attrar potevano la curiosità, lo stupore, e
la reverenza del popolo. Nell'attual disposizione, in
cui trovavansi gli uomini, siccome quasi erano affatto
staccati dagli artificiosi lor pregiudizi, ma suscettibili,
e bramosi ugualmente di qualche religioso attaccamento,
<span class="pagenum"><a id="Page_331"></a>[331]</span>
anche un oggetto di merito molto minore sarebbe stato
capace di riempiere il posto vacante ne' loro cuori, e
soddisfar l'incerto fervore delle loro passioni. Quelli
che sono disposti ad analizzare tali riflessioni, lungi
dall'osservare con meraviglia il rapido avanzamento
del Cristianesimo, saranno forse sorpresi che non fosse
anche più rapido, e più generale.
</p>

<p>
È stato con non minor verità che naturalezza osservato,
che le conquiste di Roma prepararono, e facilitaron
quelle del Cristianesimo. Nel secondo capitolo di
quest'opera si è procurato di spiegare in qual modo le
più culte province dell'Europa, dell'Asia, e dell'Affrica
si riunirono sotto il dominio di un sol Sovrano,
ed appoco appoco si collegarono co' più forti vincoli
delle leggi, de' costumi, e del linguaggio. Gli Ebrei
della Palestina, che avevano ansiosamente aspettato un
liberator temporale, riceverono sì freddamente i miracoli
del divino Profeta, che si stimò superfluo di pubblicare,
o almeno di conservare alcun Evangelio Ebraico<a class="tag" id="tag591" href="#note591">[591]</a>.
Le storie autentiche delle azioni di Cristo
si scrissero in Greco ad una considerabil distanza da
Gerusalemme, e dopo che fu sommamente cresciuto il
numero de' Gentili convertiti alla fede<a class="tag" id="tag592" href="#note592">[592]</a>. Appena tali
storie furono tradotto in Latino, divennero perfettamente
<span class="pagenum"><a id="Page_332"></a>[332]</span>
intelligibili a tutti i sudditi di Roma, eccettuati
solamente i contadini della Siria e dell'Egitto, per comodità
de' quali si fecero dopo particolari versioni. Le
pubbliche strade ch'erano state fatte per uso delle legioni,
aprivano un facil passaggio a' missionari Cristiani
da Damaso a Corinto, e dall'Italia fino all'estremità
della Spagna o della Britannia; nè incontravano quegli
spirituali conquistatori alcuno degli ostacoli, che, ordinariamente
ritardano, o impediscon l'introduzione di
una religione straniera in lontani paesi. Vi sono le più
forti ragioni di credere, che avanti l'Impero di Diocleziano
e di Costantino, si fosse predicata la fede di
Cristo in ogni Provincia, ed in tutte le principali Città
dell'Impero; ma lo stabilimento delle diverse congregazioni,
il numero de' fedeli che le componevano, e
la proporzione, in cui erano cogl'infedeli, sono cose
presentemente sepolte nell'oscurità, o colorite dalle favole
e dalla declamazione. Noi ciò nonostante proseguiremo
adesso ad esporre quelle imperfette notizie,
che giunte son fino a noi rispetto all'accrescimento del
nome Cristiano nell'Asia e nella Grecia, nell'Egitto,
nell'Italia, e nell'Occidente, senza trascurare i veri o
immaginarj acquisti fatti oltre le frontiere dei Romano
Impero.
</p>

<p>
Le ricche Province, che si estendono dall'Eufrate
al mare Jonio, furono il principal teatro, in cui l'Apostolo
delle Genti spiegò la sua pietà ed il suo zelo.
I semi dell'Evangelio, che aveva egli sparso in un fertil
terreno, furon coltivati con diligenza da' suoi discepoli;
e parrebbe che pei primi due secoli si contenesse
il più considerabil corpo di Cristiani dentro
que' limiti. Fra le società che si eressero nella Siria
non ve ne fu alcuna più antica, o più illustre di quelle
<span class="pagenum"><a id="Page_333"></a>[333]</span>
di Damasco, di Berea o d'Aleppo, e d'Antiochia. La
profetica introduzione dell'Apocalisse ha descritte ed
immortalale le sette Chiese dell'Asia, Efeso, Smirne,
Pergamo, Tiatira<a class="tag" id="tag593" href="#note593">[593]</a>, Sardi, Laodicea, e Filadelfia; e
tosto si sparsero le lor colonie per quel popolato paese.
Le isole di Cipro e di Creta, e le Province della Tracia
e della Macedonia, fecer molto per tempo una grata
accoglienza alla nuova religione; e presto si formaron
Cristiane Repubbliche nelle città di Corinto, di Sparta,
e d'Atene<a class="tag" id="tag594" href="#note594">[594]</a>. L'antichità delle chiese Greca, ed Asiatica
somministra un sufficiente spazio di tempo per
l'accrescimento, o per la moltiplicazione loro, e gli
sciami stessi dei Gnostici, e di altri eretici, servono a
dimostrare il florido stato della Chiesa ortodossa, mentre
si è sempre applicato il nome di eretici al partito
men numeroso. A queste domestiche testimonianze possiamo
aggiunger la confessione, i lamenti, e le apprensioni
de' Gentili medesimi. Dagli scritti di Luciano,
filosofo che aveva studiato gli uomini, e che descrive
i loro costumi co' più vivaci colori, possiam rilevare,
che sotto il regno di Commodo, il suo paese nativo del
Ponto era pieno d'Epicurei, e di <i>Cristiani</i><a class="tag" id="tag595" href="#note595">[595]</a>. Dentro
<span class="pagenum"><a id="Page_334"></a>[334]</span>
il corso di ottant'anni dopo la morte di Cristo<a class="tag" id="tag596" href="#note596">[596]</a> l'umano
Plinio si lamenta della grandezza del male, ch'egli
procurava invano di sradicare. Nella sua molto curiosa
epistola all'Imperatore Traiano asserisce, che i
tempj erano quasi deserti, che le sacre vittime appena
trovavano compratori, e che la superstizione aveva non
solo infettate le città, ma erasi anche sparsa per i villaggi,
e nell'aperta campagna del Ponto, e della Bitinia<a class="tag" id="tag597" href="#note597">[597]</a>.
</p>

<p>
Senza discendere ad un minuto esame dell'espressioni,
o de' motivi di quegli scrittori, che o celebrano
o deplorano il progresso del Cristianesimo nell'Oriente,
può in generale osservarsi, che nessun di loro ci ha
lasciato alcun fondamento, su cui formar si possa una
giusta stima del vero numero de' fedeli in quelle Province.
Si è conservata però fortunatamente una circostanza,
che sembra spargere una luce più chiara su
quest'oscuro, ma interessante soggetto. Nel regno di
Teodosio, dopo che il Cristianesimo avea goduto per
più di sessant'anni l'influsso del favore Imperiale, l'antica
ed illustre Chiesa d'Antiochia consisteva in centomila
persone, tremila delle quali erano alimentate con
le pubbliche oblazioni<a class="tag" id="tag598" href="#note598">[598]</a>. Lo splendore, e la dignità
della Regina dell'Oriente, la nota popolazione di Cesarea,
di Seleucia, e d'Alessandria, e la distruzione
<span class="pagenum"><a id="Page_335"></a>[335]</span>
di dugento cinquantamila anime nel terremoto, che afflisse
Antiochia sotto Giustino il Vecchio<a class="tag" id="tag599" href="#note599">[599]</a>, sono altrettante
convincenti prove, che tutto il numero degli
abitanti non era meno di mezzo milione, e che i Cristiani,
per quanto moltiplicati fossero dallo zelo, e dalla
potenza, non eccedevano la quinta parte di quella grande
Città. Quanto diversa dovrà essere la proporzione, se
paragoniamo la Chiesa perseguitata colla medesima
trionfante, l'Occidente coll'Oriente, remoti villaggi con
popolate città, e paesi di fresco convertiti alla fede con
luoghi dove i credenti riceverono la prima volta la denominazione
di Cristiani? Non bisogna per altro dissimulare,
che in un altro luogo Grisostomo, al quale
noi dobbiamo quest'util notizia, conta la moltitudine
de' fedeli, come anche superiore a quella de' Giudei o
de' Pagani<a class="tag" id="tag600" href="#note600">[600]</a>. Ma facile e naturale è la soluzione di
quest'apparente difficoltà. L'eloquente predicatore fa
un paralello fra la civile, ed ecclesiastica costituzione
d'Antiochia, fra il catalogo de' Cristiani che avevano
acquistato il Paradiso mediante il Battesimo e quello
de' Cittadini, che avevano un diritto di partecipare della
pubblica libertà. Nel primo si comprendevano schiavi,
forestieri, e fanciulli, ch'erano esclusi dal secondo.
</p>

<p>
L'esteso commercio d'Alessandria, e la sua vicinanza
alla Palestina diede un facile ingresso alla nuova Religione.
Fu primieramente abbracciata da un gran numero
di Terapeuti, o di Essenj della palude Mareotide,
setta Ebraica, la quale avea perduto una gran
<span class="pagenum"><a id="Page_336"></a>[336]</span>
parte della sua venerazione per le cerimonie di Mosè.
L'austera vita degli Essenj, i loro digiuni, e le scomuniche,
la comunione de' beni, l'amor del celibato,
il loro zelo pel martirio, ed il fervore, benchè non la
purità della loro fede, presentava già una vivissima
immagine della primitiva disciplina<a class="tag" id="tag601" href="#note601">[601]</a>. Sembra che
nella scuola di Alessandria la teologia Cristiana prendesse
una forma regolare, e scientifica: e quando Adriano
visitò l'Egitto, vi trovò una Chiesa composta
di Greci e di Ebrei, abbastanza riguardevole per meritar
la notizia di quel Principe investigatore<a class="tag" id="tag602" href="#note602">[602]</a>. Ma
il progresso del Cristianesimo fu per lungo tempo ristretto
dentro i limiti di una sola Città, ch'era ella
stessa una colonia straniera, e fino al termine del secondo
secolo i predecessori di Demetrio furono i soli
Prelati della Chiesa d'Egitto. Si consacrarono tre Vescovi
per le mani di Demetrio medesimo, e ne fu accresciuto
il numero fino a venti da Eracla successore
di lui<a class="tag" id="tag603" href="#note603">[603]</a>. Il corpo de' nazionali, popolo distinto per
<span class="pagenum"><a id="Page_337"></a>[337]</span>
un'ostinata inflessibilità di carattere<a class="tag" id="tag604" href="#note604">[604]</a> riceveva la nuova
dottrina con ripugnanza e freddezza; ed anche al
tempo d'Origene, gli era ben raro d'incontrare un Egiziano,
che avesse vinto gli antichi suoi pregiudizi a
favore degli animali sacri del suo Paese<a class="tag" id="tag605" href="#note605">[605]</a>. Ma tosto
che la religione Cristiana occupò il trono, lo zelo di
que' Barbari obbedì alla forza che prevalse; le città
dell'Egitto si riempirono di Vescovi e i deserti della
Tebaide si popolarono d'Eremiti.
</p>

<p>
Un fiume perpetuo di stranieri e di provinciali
scorreva nell'ampio seno di Roma. Tutto ciò ch'era odioso
o stravagante, chiunque fosse colpevole o sospetto,
nell'oscurità di quell'immensa Capitale sperar
poteva d'eludere la vigilanza delle leggi. In un miscuglio
di sì diverse nazioni ogni predicatore o di verità,
o di falsità, ogni fondatore di qualunque o virtuosa
o viziosa assemblea, poteva facilmente moltiplicare
i propri discepoli o complici. I Cristiani di Roma,
nel tempo dell'accidentale persecuzion di Nerone, si
rappresentano da Tacito come ascendenti già ad una
moltitudine assai numerosa<a class="tag" id="tag606" href="#note606">[606]</a>, ed il linguaggio di quel
grande Istorico è quasi simile allo stile che adopera
Livio, quando riferisce l'introduzione e la soppressione
de' riti di Bacco. Dopo che i Baccanali ebbero eccitata
la severità del Senato, temevasi ancora che una
grandissima moltitudine, quasi fosse un <i>altro Popolo</i>,
<span class="pagenum"><a id="Page_338"></a>[338]</span>
si fosse iniziata in quegli abborriti misteri. Mediante
una più diligente ricerca, tosto si venne in chiaro che
i colpevoli non passavano il numero di settemila; numero
in vero che dà sufficiente apprensione, quando
riguardasi come l'oggetto della pubblica giustizia<a class="tag" id="tag607" href="#note607">[607]</a>.
Dovremmo candidamente far l'istessa diminuzione interpretando
le incerte espressioni di Tacito, ed in un
caso più antico, di Plinio, nell'esagerar ch'essi fanno la
moltitudine de' fanatici delusi, che abbandonato avevano
il culto stabilito de' Numi. La Chiesa di Roma era
senza dubbio la prima e la più numerosa dell'Impero;
ed abbiamo ancora un autentico monumento, che dimostra
lo stato della Religione in quella città verso
la metà del terzo secolo, e dopo una pace di trent'otto
anni. Il Clero, in quel tempo, era composto di un
Vescovo, di quarantasei Preti, di sette Diaconi, di altrettanti
Suddiaconi, di quarantadue Accoliti, e di cinquanta
Lettori, Esorcisti, ed Ostiarj. Il numero delle
vedove, degl'infermi, e de' poveri, che si mantenevano
con le oblazioni de' Fedeli, ascendeva a mille cinquecento<a class="tag" id="tag608" href="#note608">[608]</a>.
Fondati sulla ragione, ugualmente che sull'analogia
d'Antiochia, possiam valutare per avventura
il numero de' Cristiani di Roma a circa cinquantamila.
Non si può forse determinare con esattezza la popolazione
di questa gran Capitale; ma il più moderato
calcolo non la ridurrà certo a meno di un milione d'abitanti,
<span class="pagenum"><a id="Page_339"></a>[339]</span>
de' quali i Cristiani potevan formare al più la
ventesima parte<a class="tag" id="tag609" href="#note609">[609]</a>.
</p>

<p>
Sembra che i Provinciali d'Occidente ricevesser la
cognizione del Cristianesimo per la medesima via, per
cui si erano sparsi fra loro la lingua, i sentimenti, ed
i costumi di Roma. In questa più importante occasione,
l'Affrica e la Gallia si conformarono a grado a
grado al gusto della Capitale. Pure nonostanti le molte
favorevoli congiunture, che invitar potevano i Missionari
di Roma a visitare le lor Province Latine, essi
non passaron che tardi le alpi ed il mare<a class="tag" id="tag610" href="#note610">[610]</a>; nè possiam
ravvisare in que' vasti paesi alcun certo vestigio
di fede o di persecuzione che sia anteriore al Regno
degli Antonini<a class="tag" id="tag611" href="#note611">[611]</a>. Il lento progresso dell'Evangelio
nel freddo clima della Gallia fu sommamente diverso
dal fervore, con cui par che fosse ricevuto nelle ardenti
arene dell'Affrica. I fedeli Affricani presto formarono
una delle principali parti della primitiva Chiesa.
<span class="pagenum"><a id="Page_340"></a>[340]</span>
Il costume, introdotto in quella Provincia, di assegnar
Vescovi alle più piccole città, e bene spesso a' più oscuri
villaggi, contribuì ad estendere lo splendore, o
l'importanza delle lor società religiose, che nel corso
del terzo secolo animate furono dallo zelo di Tertulliano,
dirette dai talenti di Cipriano, e adornate dall'eloquenza
di Lattanzio. Laddove, se noi volgiamo
gli occhi verso la Gallia, non si potranno scuoprire,
al tempo di Marco Antonino, che le deboli ed unite
congregazioni di Lione e di Vienna; e fino anche al
Regno di Decio, sappiam di certo che solo in poche
città, come Arles, Narbona, Tolosa, Limoges, Clermont,
Tours, e Parigi, si sostenevano alcune sparse
Chiese dalla devozione di un piccol numero di Cristiani<a class="tag" id="tag612" href="#note612">[612]</a>.
Il silenzio in vero è molto coerente alla devozione,
ma siccome rare volte è compatibile collo
zelo, noi possiam rilevare e compiangere il languido
stato del Cristianesimo in quelle Province, che avevan
mutato la lingua Celtica nella Latina; mentre ne' primi
tre secoli non han prodotto neppure un solo scrittore
ecclesiastico. Dalla Gallia, che giustamente pretendeva
d'avere una preeminenza di autorità e di dottrina sopra
tutti gli altri paesi da questa parte delle alpi, la
luce dell'Evangelio fu più debolmente riflessa nelle
rimote Province della Spagna e della Britannia; e se
può darsi fede alle veementi asserzioni di Tertulliano,
<span class="pagenum"><a id="Page_341"></a>[341]</span>
esse avevan già ricevuti i primi raggi della Fede,
quando egli mandò la sua apologia a' magistrati dell'Imperator
Severo<a class="tag" id="tag613" href="#note613">[613]</a>. Ma si è fatta sì negligentemente
menzione dell'oscura ed imperfetta origine delle Chiese
occidentali dell'Europa, che volendo riferire il tempo
ed il modo della lor fondazione, bisognerebbe supplire
al silenzio dell'Antichità con quelle leggende, che lungo
tempo dopo, l'avarizia o la superstizione dettò a' Monaci
fra le neghittose tenebre de' lor Conventi<a class="tag" id="tag614" href="#note614">[614]</a>. Fra
questi santi romanzi, quello solo dell'Apostolo S. Giacomo
per la singolar di lui stravaganza può meritare
che se ne prenda notizia. Di un pacifico pescatore del
lago di Gennesaret egli fu trasformato in un valoroso
guerriero, che combatteva alla testa della cavalleria
Spagnuola nelle battaglie contro de' Mori. I più gravi
Storici ne han celebrate le imprese; il miracoloso reliquiario
di Compostella ne dimostrava il potere; e la
spada d'un ordine militare, assistita da' terrori dell'Inquisizione,
fu sufficiente a toglier di mezzo qualunque
obbiezione della profana critica<a class="tag" id="tag615" href="#note615">[615]</a>.
</p>

<p>
Il progresso del Cristianesimo non si limitò all'Impero
di Roma, e secondo gli antichi Padri, che interpretano
i fatti con le profezie, la nuova religione aveva
<span class="pagenum"><a id="Page_342"></a>[342]</span>
già visitato qualunque parte del globo dentro un
secolo dalla morte del suo divino Autore. «Non v'è
popolo (dice Giustino martire) o Greco, o Barbaro,
o di qualunque altra nazione, distinto con nomi o
costumi di qualunque sorta, ignorante quanto si
vuole dell'agricoltura e delle arti, o abiti sotto le
tende, o vada vagando in carri coperti, appresso di
cui non s'offrano in nome di Gesù Cristo Crocifisso
delle preghiere al Padre e Creatore di tutte le cose»<a class="tag" id="tag616" href="#note616">[616]</a>.
Ma questa splendida esagerazione, che anche
presentemente sarebbe assai difficile di conciliare
con lo stato reale dell'uman genere, può solo considerarsi
come lo smoderato trasporto di un devoto, ma
negligente scrittore, la misura della cui Fede si regolava
da quella de' suoi desiderj. Ma nè la Fede, nè
le brame de' Padri possono alterar la verità dell'istoria.
Sarà sempre un fatto indubitato, che i Barbari
della Scizia e della Germania, i quali rovesciaron la
Romana Monarchia, erano involti nelle tenebre del Paganesimo;
e che anche la conversione dell'Iberia, dell'Armenia,
o dell'Etiopia non fu tentata con qualche
successo, finchè lo scettro non fu nelle mani d'un
Imperatore Ortodosso<a class="tag" id="tag617" href="#note617">[617]</a>. Avanti quel tempo i varj accidenti
della guerra e del commercio non poterono
spargere che un'imperfetta cognizione del Vangelo fra
le tribù della Caledonia<a class="tag" id="tag618" href="#note618">[618]</a> e fra gli abitanti delle rive
<span class="pagenum"><a id="Page_343"></a>[343]</span>
del Reno, del Danubio, e dell'Eufrate<a class="tag" id="tag619" href="#note619">[619]</a>. Al di là di
quest'ultimo fiume, Edessa si distingueva mediante un
fermo ed antico attaccamento alla Fede<a class="tag" id="tag620" href="#note620">[620]</a>. Da Edessa
furono facilmente introdotti i principj del Cristianesimo
nelle città Greche e Siriache, le quali obbedivano
a' successori di Artaserse; ma non par che facessero
alcuna profonda impressione sulle menti de' Persiani;
il cui religioso sistema, per opera di un ordine ben
disciplinato di sacerdoti, era stato costruito con arte e
solidità molto maggiore, che l'incerta mitologia della
Grecia e di Roma<a class="tag" id="tag621" href="#note621">[621]</a>.
</p>

<p>
Da questa imparziale, quantunque imperfetta veduta
del progresso del Cristianesimo può rendersi per avventura
<span class="pagenum"><a id="Page_344"></a>[344]</span>
probabile, che il numero de' suoi proseliti sia
stato magnificato all'eccesso, da una parte per timore,
e per devozione dall'altra. Secondo l'irrefragabil testimonianza
d'Origene<a class="tag" id="tag622" href="#note622">[622]</a>, era molto piccolo il numero
de' credenti, paragonati alla moltitudine del mondo infedele.
Ma siccome non abbiamo su questo alcuna distinta
notizia, è impossibile lo stabilire, ed anche difficile
il congetturare il vero numero de' primitivi Cristiani.
Il calcolo, per altro, più favorevole che dedurre
si possa dagli esempi d'Antiochia e di Roma, non ci
permette di supporre che più della ventesima parte
de' sudditi dell'Impero si fosse arrolata sotto l'insegna
della Croce, prima dell'importante conversione di
Costantino. Ma i loro abiti di fede, di unione e di
zelo, parevano moltiplicare il lor numero, e le medesime
cagioni, che contribuirono al futuro loro accrescimento,
servirono anche a render più apparente e
più formidabile la lor forza attuale.
</p>

<p>
La costituzione della civil società è tale, che mentre
pochi son distinti per ricchezze, onori, e cognizioni,
il grosso del popolo è condannato all'oscurità,
alla povertà e all'ignoranza. La Religion cristiana, che
dirigevasi a tutta la specie umana, dovè per conseguenza
raccogliere un molto maggior numero di proseliti
da' ceti più bassi degli uomini che da' superiori.
Si è convertita questa innocente e natural circostanza
in una imputazione ben odiosa, che sembra esser meno
vigorosamente negata dagli apologisti, di quel che sia
sostenuta da' nemici della Fede, cioè che la nuova setta
de' Cristiani era quasi del tutto composta della feccia
del popolo, di contadini ed artisti, di fanciulli e di
<span class="pagenum"><a id="Page_345"></a>[345]</span>
donne, di mendichi e di schiavi, gli ultimi de' quali
potevan qualche volta introdurre i Missionari nelle
nobili e ricche famiglie, alle quali appartenevano. Questi
oscuri maestri (tal era l'accusa della malizia e dell'infedeltà)
sono altrettanto muti in pubblico, quanto
loquaci e dommatici in privato. Mentr'essi cautamente
sfuggono il pericoloso incontro de' filosofi, si mescolano
con la rozza ed ignorante turba, e vanno insinuandosi
in quegli spiriti, che l'età, il sesso e l'educazione
ha meglio disposti a ricevere la impressione
de' superstiziosi terrori<a class="tag" id="tag623" href="#note623">[623]</a>.
</p>

<p>
Questa svantaggiosa pittura, quantunque non affatto
priva di una debole somiglianza, fa conoscere coll'oscuro
suo colorito e con le contraffatte figure un pennello
nemico. A misura che l'umile fede di Cristo
diffondevasi pel mondo, fu abbracciata da varie persone,
che si conciliavano qualche riguardo pei vantaggi
della natura e della fortuna. Aristide, che presentò
un'eloquente apologia all'Imperatore Adriano,
era un filosofo d'Atene<a class="tag" id="tag624" href="#note624">[624]</a>. Giustino martire avea cercato
la cognizione di Dio nelle scuole di Zenone, di
Aristotile, di Pitagora e di Platone, avanti che fortunatamente
gli si accostasse un vecchio, o piuttosto
un Angelo, che rivolse l'attenzione di lui allo studio
de' Profeti Giudei<a class="tag" id="tag625" href="#note625">[625]</a>. Clemente Alessandrino aveva
<span class="pagenum"><a id="Page_346"></a>[346]</span>
fatto acquisto di una molto estesa letteratura nella
Greca lingua, e Tertulliano nella Latina. Giulio Affricano
ed Origene, possedevano una parte assai considerabile
del sapere de' loro tempi, e quantunque lo
stile di Cipriano sia molto diverso da quello di Lattanzio,
se ne può quasi dedurre che ambidue quegli scrittori
fossero maestri pubblici di rettorica. Finalmente
anche lo studio della filosofia s'introdusse fra' Cristiani,
ma non produceva sempre i più salutevoli effetti;
la scienza dava spesse volte origine all'eresia,
come alla devozione, e può con ugual proprietà applicarsi
alle varie Sette, che resisterono a' successori
degli Apostoli, la descrizione, con cui si rappresentarono
i seguaci d Artemone. «Presumono d'alterar le
sante Scritture, di abbandonare l'antica regola di
fede, e di formare le loro opinioni secondo i sottili
precetti della logica. Trascurano la scienza della
Chiesa per lo studio della geometria e perdono di
vista il cielo, mentre s'impiegano a misurare la terra.
Hanno continuamente in mano Euclide. Aristotele
e Teofrasto sono gli oggetti della lor ammirazione;
e dimostrano una straordinaria venerazione
per le opere di Galeno. I loro errori son derivati
dall'abuso delle arti e delle scienze degl'Infedeli, ed
essi corrompono la semplicità del Vangelo co' raffinamenti
della umana ragione<a class="tag" id="tag626" href="#note626">[626]</a>.»
</p>

<p>
Neppure si può asserire con verità, che sempre i
vantaggi della nascita e della fortuna separati fossero
<span class="pagenum"><a id="Page_347"></a>[347]</span>
dalla professione del Cristianesimo. Molti cittadini Romani
furon condotti avanti al tribunale di Plinio, ed
egli presto scuoprì che un gran numero di persone di
<i>ogni ordine</i> avevano abbandonato nella Bitinia la religione
de' lor maggiori<a class="tag" id="tag627" href="#note627">[627]</a>. Alla non sospetta testimonianza
di lui può in questo caso prestarsi più fede, che
all'audace disfida di Tertulliano, allorchè si rivolge al
timore non meno che all'umanità del Proconsole dell'Affrica,
assicurandolo, che se persiste nelle sue crudeli
intenzioni, dovrà decimar Cartagine, e che troverà
fra' colpevoli molti del suo proprio grado, Senatori e
Matrone dell'estrazione più nobile, e gli amici o i parenti
de' suoi più intimi amici<a class="tag" id="tag628" href="#note628">[628]</a>. Sembra però che
circa quarant'anni dopo, l'Imperator Valeriano fosse
persuaso della verità di quest'asserzione, mentre in
uno de' suoi rescritti evidentemente suppone, che Senatori,
Cavalieri Romani e Dame di qualità fossero
impegnate nella setta Cristiana<a class="tag" id="tag629" href="#note629">[629]</a>. La Chiesa continuava
sempre ad accrescere il proprio esterno splendore,
a misura che andava perdendo l'interna sua purità,
e nel Regno di Diocleziano, il Palazzo, le Corti
di Giustizia, ed anche l'esercito ricettavano una moltitudine
di Cristiani, che procuravan di conciliar gl'interessi
della vita presente con quelli della futura.
</p>

<p>
Contuttocciò tali eccezioni o son troppo poche in
numero o troppo recenti in tempo per togliere intieramente
<span class="pagenum"><a id="Page_348"></a>[348]</span>
di mezzo l'imputazione d'ignoranza e d'oscurità,
che tanto arrogantemente fa attribuita a' primi
proseliti del Cristianesimo. Invece di servirci per
nostra difesa delle finzioni de' passati secoli, sarà più
prudente partito quello di convenire in soggetto d'edificazione
ciò che diede motivo di scandalo. Le serie
nostre considerazioni ci suggeriranno, che dalla
Previdenza si scelsero gli stessi Apostoli fra' pescatori
della Galilea, e che quanto più abbassiamo la
temporal condizione de' primi Cristiani, tanto più avrem
ragione di ammirarne il merito ed il buon successo.
A noi tocca di rammentarci accuratamente, che
il Regno de' Cieli fu promesso al povero di spirito, e
che gli animi afflitti dalla calamità e dal disprezzo degli
uomini, lietamente ascoltano la divina promessa
della futura felicità, mentre i fortunati vivono soddisfatti
col possesso de' beni di questo mondo, ed i sapienti
malamente impiegano in dubbi e dispute la vana superiorità
della loro ragione e della loro dottrina.
</p>

<p>
Abbiam bisogno di tali riflessioni per consolarci della
perdita di vari illustri soggetti, che a' nostri occhi
parrebbe, che fossero stati degnissimi del dono celeste.
I nomi di Seneca, de' due Plinj, il Vecchio ed il
Giovane, di Tacito, di Plutarco, di Galeno, dello schiavo
Epiteto, e dell'Imperatore Marc'Antonino adornano
il secolo, in cui fiorirono, ed esaltano la dignità della
natura umana. Ciascheduno di loro riempì di gloria
la respettiva sua condizione, sì nella vita contemplativa
che nell'operativa; migliorarono essi collo studio
il lor sublime intelletto, purgarono colla filosofia le loro
menti da' pregiudizi della superstizion popolare; e passarono
i loro giorni nella ricerca della verità e nella
pratica della virtù. Eppure tutti questi saggi (è questo
<span class="pagenum"><a id="Page_349"></a>[349]</span>
un oggetto di sorpresa non meno che di dolore)
perderono di vista, o rigettarono la perfezione del sistema
Cristiano. Il loro linguaggio od il loro silenzio
discuopre ugualmente il disprezzo che avevano per la
crescente setta, che ne' loro tempi erasi diffusa per l'Impero
Romano. Quelli fra loro, che hanno la condiscendenza
di rammentare i Cristiani, li consideran solo
come ostinati e perversi entusiasti, ch'esigevano una
tacita sommissione alle lor misteriose dottrine, senza
esser capaci di produrre un solo argomento, che potesse
trarre a se l'attenzione degli uomini dotti e sensati<a class="tag" id="tag630" href="#note630">[630]</a>.
</p>

<p>
Può dubitarsi almeno, se alcuno di questi filosofi
leggesse le apologie, che i primitivi Cristiani pubblicaron
più volte in difesa di se medesimi, e della lor
religione; ma v'è molto da dolersi che simil causa
non fosse difesa da più abili avvocati. Espongono essi
con superfluo spirito ed eloquenza la stravaganza
del Politeismo; muovono la nostra compassione con
esporre l'innocenza ed i patimenti de' loro ingiuriati
fratelli; ma quando voglion dimostrare l'origine divina
del Cristianesimo, insistono molto più fortemente sulle
predizioni che l'annunciarono, che su' miracoli che accompagnarono
la venuta del Messia. Il favorito loro
argomento potea servire a edificare un Cristiano, o
a convertire un Giudeo, mentre ambidue riconoscono
l'autorità di quelle profezie, e son obbligati ad investigarne
<span class="pagenum"><a id="Page_350"></a>[350]</span>
con devota riverenza il senso ed il compimento.
Ma questa maniera di persuadere perde molto
del suo peso e della sua forza, quando si dirige a
quelli, che nè intendono nè rispettano la legge Mosaica
ed il profetico stile<a class="tag" id="tag631" href="#note631">[631]</a>. Nelle imperite mani di
Giustino e de' successivi Apologisti, la sublime intelligenza
degli oracoli Ebrei svanisce in lontane figure,
in affettati concetti, ed in fredde allegorie; e la
loro autenticità rendevasi anche sospetta ad un Gentile
non illuminato per la mescolanza di pie falsità,
che sotto i nomi di Orfeo, di Ermete e delle Sibille<a class="tag" id="tag632" href="#note632">[632]</a>
gli si volevan far credere di ugual valore, che
le genuine inspirazioni del Cielo. I sofismi, e le frodi,
che si usano in difesa della Rivelazione, ci rammentano
bene spesso la poco giudiziosa condotta di
que' poeti, che caricano i loro <i>invulnerabili</i> Eroi con
un peso inutile d'incomode o fragili armi.
</p>

<p>
Ma come potrem noi scusare la supina disattenzione
de' Pagani e Filosofi a quelle prove, che si presentavano
<span class="pagenum"><a id="Page_351"></a>[351]</span>
dalla mano dell'Onnipotenza, non alla loro ragione,
ma a' loro sensi? Durante la vita di Cristo, degli
Apostoli e de' primi loro Discepoli, la dottrina, che
predicavano, veniva confermata da innumerabili prodigi.
Camminavano gli storpiati, vedevano i ciechi, eran
sanati gl'infermi, risorgevan i morti, eran cacciati
i demonj, e continuamente si sospendevan le leggi
della natura in favor della Chiesa. Ma i Savj della
Grecia e di Roma volgevano altrove gli occhi dal tremendo
spettacolo, e pare che attenti alle occupazioni
ordinarie della vita e dello studio, ignorassero qualunque
alterazione accadesse nel governo del mondo sì
morale che fisico. Sotto il regno di Tiberio tutta la
Terra<a class="tag" id="tag633" href="#note633">[633]</a>, o almeno una celebre Provincia del Romano
Impero<a class="tag" id="tag634" href="#note634">[634]</a>, si trovò involta in una naturale oscurità
di tre ore. Anche questo fatto miracoloso, che avrebbe
dovuto eccitar la maraviglia, la curiosità e la devozione
dell'uman genere, passò senza che se ne facesse
menzione in un secolo della scienza e della Istoria<a class="tag" id="tag635" href="#note635">[635]</a>.
Esso accadde nel tempo che vivevan Seneca e Plinio
il Vecchio, i quali debbono aver sentiti gl'immediati
<span class="pagenum"><a id="Page_352"></a>[352]</span>
effetti, o ricevuta prestissimo notizia di quel prodigio.
Ciascheduno di questi filosofi ha rammentato in
una laboriosa opera tutti i grandi fenomeni della natura,
terremoti, meteore, comete ed ecclissi, che l'instancabile
curiosità loro potè raccogliere<a class="tag" id="tag636" href="#note636">[636]</a>. Ma tanto
l'uno che l'altro han trascurato di far parola del più
gran fenomeno, di cui l'occhio mortale sia stato mai
testimonio dalla creazione del mondo. Plinio destinò un
capitolo apposta per gli ecclissi di straordinaria natura
e d'insolita durata<a class="tag" id="tag637" href="#note637">[637]</a>; ma si contenta solo di
descrivere la singolar mancanza di luce, che seguì
dopo la morte di Cesare, allorchè per la massima
parte di un anno il disco solare comparve pallido e
senza splendore. Questo tempo d'oscurità, che non può
sicuramente paragonarsi con la non naturale oscurità
della Passione, fu celebrato dalla maggior parte dei
poeti<a class="tag" id="tag638" href="#note638">[638]</a> o degli Istorici di quel secolo memorabile<a class="tag" id="tag639" href="#note639">[639]</a>.
</p>

<p class="pad2 center large">
FINE DEL VOLUME SECONDO.
</p>
</div>

<div class="somm">
<p>
<span class="pagenum"><a id="Page_353"></a>[353]</span>
</p>

<h2 class="g">
<a href="#indfront" id="indice">INDICE</a>
</h2>
<p class="center">
<span class="g">DEI CAPITOLI E DELLE MATERIE</span><br />
<span class="x-small">CHE SI CONTENGONO</span><br />
<span class="g">NEL SECONDO VOLUME</span>
</p>

<table class="indice" summary="Indice dei capitoli">
 <tr>
  <td colspan="2" class="cap">CAPITOLO XI. <i>Regno di Claudio. Disfatta dei Goti. Vittorie, trionfo e morte di Aureliano.</i></td>
 </tr>
 <tr>
  <td>&nbsp;</td>
 </tr>
 <tr>
  <th>A. D.</th>
 </tr>
 <tr>
  <td>&nbsp;</td> <td>Aureolo invade l'Italia; è disfatto ed assediato in Milano</td> <td class="pag"><a href="#Page_6"><i>pag.</i> 6</a></td>
 </tr>
 <tr>
  <td class="anno">268</td> <td>Morte di Gallieno</td> <td class="pag"><a href="#Page_7">7</a></td>
 </tr>
 <tr>
  <td>&nbsp;</td> <td>Carattere, elevazione dell'imperatore Claudio</td> <td class="pag"><a href="#Page_8">8</a></td>
 </tr>
 <tr>
  <td>&nbsp;</td> <td>Morte di Aureolo</td> <td class="pag"><a href="#Page_10">10</a></td>
 </tr>
 <tr>
  <td>&nbsp;</td> <td>Clemenza e giustizia di Claudio</td> <td class="pag"><a href="#Page_11">11</a></td>
 </tr>
 <tr>
  <td>&nbsp;</td> <td>Esso intraprende la riforma dell'esercito</td> <td class="pag"><a href="#Page_12">12</a></td>
 </tr>
 <tr>
  <td class="anno">269</td> <td>I Goti invadono l'impero</td> <td class="pag"><a href="#Page_13">13</a></td>
 </tr>
 <tr>
  <td>&nbsp;</td> <td>Angustie e costanza di Claudio</td> <td class="pag"><a href="#Page_14">14</a></td>
 </tr>
 <tr>
  <td>&nbsp;</td> <td>Vittoria riportata dal medesimo contro i Goti</td> <td class="pag"><a href="#Page_14">14</a></td>
 </tr>
 <tr>
  <td class="anno">270</td> <td>Morte dell'imperatore Claudio, che raccomanda Aureliano per suo successore</td> <td class="pag"><a href="#Page_16">16</a></td>
 </tr>
 <tr>
  <td>&nbsp;</td> <td>Tentativo e caduta di Quintilio</td> <td class="pag"><a href="#Page_17">17</a></td>
 </tr>
 <tr>
  <td>&nbsp;</td> <td>Origine di Aureliano. Servigi da lui prestati</td> <td class="pag"><a href="#Page_18">18</a></td>
 </tr>
 <tr>
  <td>&nbsp;</td> <td>Regno fortunato di Aureliano</td> <td class="pag"><a href="#Page_19">19</a></td>
 </tr>
 <tr>
  <td>&nbsp;</td> <td>Severità di disciplina da esso mantenuta</td> <td class="pag"><a href="#Page_19">19</a></td>
 </tr>
 <tr>
  <td><span class="pagenum"><a id="Page_354"></a>[354]</span></td>
 </tr>
 <tr>
  <td>&nbsp;</td> <td>Trattato conchiuso coi Goti</td> <td class="pag"><a href="#Page_21">21</a></td>
 </tr>
 <tr>
  <td>&nbsp;</td> <td>La Dacia abbandonata ai medesimi</td> <td class="pag"><a href="#Page_22">22</a></td>
 </tr>
 <tr>
  <td>&nbsp;</td> <td>Guerra Alemannica</td> <td class="pag"><a href="#Page_23">23</a></td>
 </tr>
 <tr>
  <td>&nbsp;</td> <td>Gli Alemanni invadono l'Italia</td> <td class="pag"><a href="#Page_24">24</a></td>
 </tr>
 <tr>
  <td>&nbsp;</td> <td>Vinti finalmente da Aureliano</td> <td class="pag"><a href="#Page_24">24</a></td>
 </tr>
 <tr>
  <td class="anno">271</td> <td>Cerimonie superstiziose</td> <td class="pag"><a href="#Page_27">27</a></td>
 </tr>
 <tr>
  <td>&nbsp;</td> <td>Fortificazioni di Roma</td> <td class="pag"><a href="#Page_28">28</a></td>
 </tr>
 <tr>
  <td>&nbsp;</td> <td>Aureliano acquista all'Impero la Gallia, la Spagna, la Britannia, l'Egitto, la Siria e l'Asia Minore</td> <td class="pag"><a href="#Page_30">30</a></td>
 </tr>
 <tr>
  <td>&nbsp;</td> <td>Successione degli usurpatori nella Gallia</td> <td class="pag"><a href="#Page_30">30</a></td>
 </tr>
 <tr>
  <td>&nbsp;</td> <td>Regno e sconfitta di Tetrico</td> <td class="pag"><a href="#Page_32">32</a></td>
 </tr>
 <tr>
  <td class="anno">272</td> <td>Carattere di Zenobia</td> <td class="pag"><a href="#Page_33">33</a></td>
 </tr>
 <tr>
  <td>&nbsp;</td> <td>Sua beltà e dottrina</td> <td class="pag"><a href="#Page_34">34</a></td>
 </tr>
 <tr>
  <td>&nbsp;</td> <td>Vendetta ch'ella fa del marito ucciso da Meonio</td> <td class="pag"><a href="#Page_35">35</a></td>
 </tr>
 <tr>
  <td>&nbsp;</td> <td>Aggiunge ai suoi regni l'Oriente e l'Egitto</td> <td class="pag"><a href="#Page_36">36</a></td>
 </tr>
 <tr>
  <td>&nbsp;</td> <td>Spedizione di Aureliano</td> <td class="pag"><a href="#Page_37">37</a></td>
 </tr>
 <tr>
  <td>&nbsp;</td> <td>Rotta data ai Palmireni nelle giornate di Antiochia e d'Emesa</td> <td class="pag"><a href="#Page_38">38</a></td>
 </tr>
 <tr>
  <td>&nbsp;</td> <td>Stato di Palmira</td> <td class="pag"><a href="#Page_39">39</a></td>
 </tr>
 <tr>
  <td>&nbsp;</td> <td>Assedio di questa città, operato da Aureliano</td> <td class="pag"><a href="#Page_41">41</a></td>
 </tr>
 <tr>
  <td>&nbsp;</td> <td>Resa della medesima e cattività di Zenobia</td> <td class="pag"><a href="#Page_42">42</a></td>
 </tr>
 <tr>
  <td>&nbsp;</td> <td>Condotta tenuta dipoi da questa regina</td> <td class="pag"><a href="#Page_43">43</a></td>
 </tr>
 <tr>
  <td>&nbsp;</td> <td>Ribellione mossa in Egitto da Fermo, e compressa da Aureliano</td> <td class="pag"><a href="#Page_44">44</a></td>
 </tr>
 <tr>
  <td class="anno">274</td> <td>Trionfo di Aureliano</td> <td class="pag"><a href="#Page_45">45</a></td>
 </tr>
 <tr>
  <td>&nbsp;</td> <td>Clemenza di esso imperatore per riguardo a Tetrico ed a Zenobia</td> <td class="pag"><a href="#Page_47">47</a></td>
 </tr>
 <tr>
  <td>&nbsp;</td> <td>Fastosa pietà dello stesso principe</td> <td class="pag"><a href="#Page_49">49</a></td>
 </tr>
 <tr>
  <td>&nbsp;</td> <td>Ribellione sedata in Roma</td> <td class="pag"><a href="#Page_50">50</a></td>
 </tr>
 <tr>
  <td>&nbsp;</td> <td>Corretta l'alterazione delle monete e osservazioni a tale proposito</td> <td class="pag"><a href="#Page_51">51</a></td>
 </tr>
 <tr>
  <td>&nbsp;</td> <td>Atti crudeli esercitati dallo stesso Aureliano</td> <td class="pag"><a href="#Page_53">53</a></td>
 </tr>
 <tr>
  <td><span class="pagenum"><a id="Page_355"></a>[355]</span></td>
 </tr>
 <tr>
  <td>&nbsp;</td> <td>Spedizione da esso impresa nell'Oriente</td> <td class="pag"><a href="#Page_54">54</a></td>
 </tr>
 <tr>
  <td class="anno">275</td> <td>Sua morte dovuta ad un tradimento</td> <td class="pag"><a href="#Page_54">54</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO XII. <i>Condotta dell'esercito e del senato dopo la morte di Aureliano. Regni di Tacito, di Probo, di Caro e dei suoi figli.</i></td>
 </tr>
 <tr>
  <td>&nbsp;</td>
 </tr>
 <tr>
  <td class="anno">275</td> <td>Contesa straordinaria fra l'esercito ed il senato intorno la scelta d'un imperatore</td> <td class="pag"><a href="#Page_57">57</a></td>
 </tr>
 <tr>
  <td>&nbsp;</td> <td>Pacifico interregno di otto mesi</td> <td class="pag"><a href="#Page_58">58</a></td>
 </tr>
 <tr>
  <td>&nbsp;</td> <td>Il console aduna il senato</td> <td class="pag"><a href="#Page_58">58</a></td>
 </tr>
 <tr>
  <td>&nbsp;</td> <td>Carattere del novello imperatore Tacito</td> <td class="pag"><a href="#Page_59">59</a></td>
 </tr>
 <tr>
  <td>&nbsp;</td> <td>Autorità del senato rilevata dal predetto imperatore</td> <td class="pag"><a href="#Page_62">62</a></td>
 </tr>
 <tr>
  <td>&nbsp;</td> <td>Gioia e confidenza nata ne' senatori</td> <td class="pag"><a href="#Page_64">64</a></td>
 </tr>
 <tr>
  <td class="anno">276</td> <td>Tacito viene riconosciuto dall'esercito</td> <td class="pag"><a href="#Page_64">64</a></td>
 </tr>
 <tr>
  <td>&nbsp;</td> <td>Alani che invadono l'Asia, rispinti da Tacito</td> <td class="pag"><a href="#Page_65">65</a></td>
 </tr>
 <tr>
  <td>&nbsp;</td> <td>Morte di esso</td> <td class="pag"><a href="#Page_66">66</a></td>
 </tr>
 <tr>
  <td>&nbsp;</td> <td>Trono usurpato da Floriano, fratello del defunto</td> <td class="pag"><a href="#Page_67">67</a></td>
 </tr>
 <tr>
  <td>&nbsp;</td> <td>Morte dell'usurpatore dopo tre mesi</td> <td class="pag"><a href="#Page_68">68</a></td>
 </tr>
 <tr>
  <td>&nbsp;</td> <td>I discendenti di Tacito e di Floriano rimangono nell'oscurità</td> <td class="pag"><a href="#Page_68">68</a></td>
 </tr>
 <tr>
  <td>&nbsp;</td> <td>Carattere, innalzamento dell'imperatore Probo</td> <td class="pag"><a href="#Page_69">69</a></td>
 </tr>
 <tr>
  <td>&nbsp;</td> <td>Condotta rispettosa da esso tenuta verso il senato</td> <td class="pag"><a href="#Page_70">70</a></td>
 </tr>
 <tr>
  <td class="anno">277</td> <td>Vittorie riportate da Probo contro i Barbari</td> <td class="pag"><a href="#Page_72">72</a></td>
 </tr>
 <tr>
  <td>&nbsp;</td> <td>La Gallia liberata dall'invasione dei Germani</td> <td class="pag"><a href="#Page_73">73</a></td>
 </tr>
 <tr>
  <td>&nbsp;</td> <td>Probo porta le armi nella Germania</td> <td class="pag"><a href="#Page_75">75</a></td>
 </tr>
 <tr>
  <td>&nbsp;</td> <td>Muraglia fabbricata dal Reno al Danubio</td> <td class="pag"><a href="#Page_76">76</a></td>
 </tr>
 <tr>
  <td>&nbsp;</td> <td>Probo incorpora i Barbari fra le milizie Romane</td> <td class="pag"><a href="#Page_78">78</a></td>
 </tr>
 <tr>
  <td><span class="pagenum"><a id="Page_356"></a>[356]</span></td>
 </tr>
 <tr>
  <td>&nbsp;</td> <td>Ardita impresa de' Franchi</td> <td class="pag"><a href="#Page_80">80</a></td>
 </tr>
 <tr>
  <td>&nbsp;</td> <td>Ribellione di Saturnino nell'Oriente</td> <td class="pag"><a href="#Page_81">81</a></td>
 </tr>
 <tr>
  <td>&nbsp;</td> <td>Sollevazione di Bonoso e Proculo nella Gallia</td> <td class="pag"><a href="#Page_82">82</a></td>
 </tr>
 <tr>
  <td class="anno">281</td> <td>Ingresso trionfale di Probo in Roma</td> <td class="pag"><a href="#Page_83">83</a></td>
 </tr>
 <tr>
  <td>&nbsp;</td> <td>Paralello tra la severa disciplina voluta da Aureliano e la più mite abbracciata da Probo</td> <td class="pag"><a href="#Page_84">84</a></td>
 </tr>
 <tr>
  <td class="anno">282</td> <td>Morte di Probo</td> <td class="pag"><a href="#Page_85">85</a></td>
 </tr>
 <tr>
  <td>&nbsp;</td> <td>Elezione di Caro e carattere di questo imperatore</td> <td class="pag"><a href="#Page_86">86</a></td>
 </tr>
 <tr>
  <td>&nbsp;</td> <td>Autorità del senato perita con Probo</td> <td class="pag"><a href="#Page_87">87</a></td>
 </tr>
 <tr>
  <td>&nbsp;</td> <td>Caro batte i Sarmati e marcia in Oriente</td> <td class="pag"><a href="#Page_88">88</a></td>
 </tr>
 <tr>
  <td class="anno">283</td> <td>Dà udienza agli ambasciatori Persiani</td> <td class="pag"><a href="#Page_89">89</a></td>
 </tr>
 <tr>
  <td>&nbsp;</td> <td>Vittorie e morte straordinaria di Caro</td> <td class="pag"><a href="#Page_90">90</a></td>
 </tr>
 <tr>
  <td>&nbsp;</td> <td>Carino e Numeriano figli di lui gli succedono</td> <td class="pag"><a href="#Page_91">91</a></td>
 </tr>
 <tr>
  <td class="anno">284</td> <td>Vizi e sregolatezze di Carino</td> <td class="pag"><a href="#Page_93">93</a></td>
 </tr>
 <tr>
  <td>&nbsp;</td> <td>Splendore dei giochi Romani ordinati da Carino</td> <td class="pag"><a href="#Page_95">95</a></td>
 </tr>
 <tr>
  <td>&nbsp;</td> <td>Spettacoli di Roma</td> <td class="pag"><a href="#Page_95">95</a></td>
 </tr>
 <tr>
  <td>&nbsp;</td> <td>Anfiteatro</td> <td class="pag"><a href="#Page_97">97</a></td>
 </tr>
 <tr>
  <td>&nbsp;</td> <td>Numeriano ritorna col suo esercito dalla Persia</td> <td class="pag"><a href="#Page_101">101</a></td>
 </tr>
 <tr>
  <td>&nbsp;</td> <td>Morte di Numeriano</td> <td class="pag"><a href="#Page_102">102</a></td>
 </tr>
 <tr>
  <td>&nbsp;</td> <td>Elezione di Diocleziano</td> <td class="pag"><a href="#Page_102">102</a></td>
 </tr>
 <tr>
  <td>&nbsp;</td> <td>Sconfitta e morte di Carino</td> <td class="pag"><a href="#Page_104">104</a></td>
 </tr>
 <tr>
  <td><span class="pagenum"><a id="Page_357"></a>[357]</span></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO XIII. <i>Regno di Diocleziano e de' suoi tre colleghi, Massimiano, Galerio e Costanzo. Ristabilimento generale dell'ordine e della tranquillità. Guerra Persiana; vittoria e trionfo. Nuova forma di governo. Rinunzia e ritiro di Diocleziano e di Massimiano.</i></td>
 </tr>
 <tr>
  <td>&nbsp;</td>
 </tr>
 <tr>
  <td class="anno">284</td> <td>Innalzamento e carattere di Diocleziano</td> <td class="pag"><a href="#Page_106">106</a></td>
 </tr>
 <tr>
  <td>&nbsp;</td> <td>Guerra civile da lui estinta sul campo della battaglia. Atti di clemenza esercitati</td> <td class="pag"><a href="#Page_107">107</a></td>
 </tr>
 <tr>
  <td>&nbsp;</td> <td>Associazione de' due Cesari, Galerio e Costanzo</td> <td class="pag"><a href="#Page_110">110</a></td>
 </tr>
 <tr>
  <td>&nbsp;</td> <td>Impero scompartito fra quattro principi. Loro concordia</td> <td class="pag"><a href="#Page_111">111</a></td>
 </tr>
 <tr>
  <td>&nbsp;</td> <td>Stato dei contadini della Gallia</td> <td class="pag"><a href="#Page_113">113</a></td>
 </tr>
 <tr>
  <td>&nbsp;</td> <td>Loro ribellione</td> <td class="pag"><a href="#Page_114">114</a></td>
 </tr>
 <tr>
  <td>&nbsp;</td> <td>Ribellione di Carausio nella Britannia</td> <td class="pag"><a href="#Page_115">115</a></td>
 </tr>
 <tr>
  <td>&nbsp;</td> <td>Importanza della Britannia</td> <td class="pag"><a href="#Page_117">117</a></td>
 </tr>
 <tr>
  <td>&nbsp;</td> <td>Carausio riconosciuto dagl'imperatori sovrano di quella contrada</td> <td class="pag"><a href="#Page_118">118</a></td>
 </tr>
 <tr>
  <td>&nbsp;</td> <td>Morte di Carausio</td> <td class="pag"><a href="#Page_119">119</a></td>
 </tr>
 <tr>
  <td class="anno">286</td> <td>Costanzo ricupera la Britannia</td> <td class="pag"><a href="#Page_120">120</a></td>
 </tr>
 <tr>
  <td>&nbsp;</td> <td>In qual modo le frontiere Britanniche fossero difese</td> <td class="pag"><a href="#Page_120">120</a></td>
 </tr>
 <tr>
  <td>&nbsp;</td> <td>Dissensioni dei Barbari</td> <td class="pag"><a href="#Page_122">122</a></td>
 </tr>
 <tr>
  <td>&nbsp;</td> <td>Condotta tenuta verso di loro dagl'imperatori</td> <td class="pag"><a href="#Page_122">122</a></td>
 </tr>
 <tr>
  <td>&nbsp;</td> <td>Diocleziano imita Probo nel distribuire i Barbari vinti tra i Provinciali</td> <td class="pag"><a href="#Page_123">123</a></td>
 </tr>
 <tr>
  <td>&nbsp;</td> <td>Guerra d'Affrica e dell'Egitto</td> <td class="pag"><a href="#Page_124">124</a></td>
 </tr>
 <tr>
  <td>&nbsp;</td> <td>Condotta tenuta in Egitto da Diocleziano</td> <td class="pag"><a href="#Page_125">125</a></td>
 </tr>
 <tr>
  <td>&nbsp;</td> <td>Diocleziano sopprime tutti i libri d'Alchimia</td> <td class="pag"><a href="#Page_127">127</a></td>
 </tr>
 <tr>
  <td>&nbsp;</td> <td>Novità e progressi di quest'arte</td> <td class="pag"><a href="#Page_128">128</a></td>
 </tr>
 <tr>
  <td><span class="pagenum"><a id="Page_358"></a>[358]</span></td>
 </tr>
 <tr>
  <td>&nbsp;</td> <td>Guerra Persiana</td> <td class="pag"><a href="#Page_129">129</a></td>
 </tr>
 <tr>
  <td>&nbsp;</td> <td>Tiridate Armeno, e geste di sua gioventù</td> <td class="pag"><a href="#Page_129">129</a></td>
 </tr>
 <tr>
  <td>&nbsp;</td> <td>Suoi vincoli con Licinio</td> <td class="pag"><a href="#Page_129">129</a></td>
 </tr>
 <tr>
  <td>&nbsp;</td> <td>Esso ritoglie l'Armenia ai Persiani</td> <td class="pag"><a href="#Page_130">130</a></td>
 </tr>
 <tr>
  <td>&nbsp;</td> <td>Stato in cui trovavasi questo paese</td> <td class="pag"><a href="#Page_130">130</a></td>
 </tr>
 <tr>
  <td>&nbsp;</td> <td>Sollevazione del popolo e de' nobili</td> <td class="pag"><a href="#Page_131">131</a></td>
 </tr>
 <tr>
  <td>&nbsp;</td> <td>Storia di Mamgo</td> <td class="pag"><a href="#Page_132">132</a></td>
 </tr>
 <tr>
  <td>&nbsp;</td> <td>L'Armenia nuovamente occupata dai Persi</td> <td class="pag"><a href="#Page_133">133</a></td>
 </tr>
 <tr>
  <td class="anno">296</td> <td>Guerra fra i Persiani ed i Romani</td> <td class="pag"><a href="#Page_134">134</a></td>
 </tr>
 <tr>
  <td>&nbsp;</td> <td>Sconfitta sofferta da Galerio</td> <td class="pag"><a href="#Page_135">135</a></td>
 </tr>
 <tr>
  <td>&nbsp;</td> <td>Ricevimento che gli fa Diocleziano</td> <td class="pag"><a href="#Page_136">136</a></td>
 </tr>
 <tr>
  <td>&nbsp;</td> <td>Vittoria riportata dipoi dallo stesso Galerio</td> <td class="pag"><a href="#Page_136">136</a></td>
 </tr>
 <tr>
  <td>&nbsp;</td> <td>Condotta tenuta dal vincitore verso la famiglia del debellato Narsete</td> <td class="pag"><a href="#Page_137">137</a></td>
 </tr>
 <tr>
  <td>&nbsp;</td> <td>Negoziazioni di pace</td> <td class="pag"><a href="#Page_138">138</a></td>
 </tr>
 <tr>
  <td>&nbsp;</td> <td>Discorso tenuto dall'ambasciatore persiano</td> <td class="pag"><a href="#Page_139">139</a></td>
 </tr>
 <tr>
  <td>&nbsp;</td> <td>Risposta di Galerio</td> <td class="pag"><a href="#Page_139">139</a></td>
 </tr>
 <tr>
  <td>&nbsp;</td> <td>Moderazione di Diocleziano</td> <td class="pag"><a href="#Page_140">140</a></td>
 </tr>
 <tr>
  <td>&nbsp;</td> <td>Conclusione della pace</td> <td class="pag"><a href="#Page_142">142</a></td>
 </tr>
 <tr>
  <td>&nbsp;</td> <td>Condizioni della medesima</td> <td class="pag"><a href="#Page_142">142</a></td>
 </tr>
 <tr>
  <td>&nbsp;</td> <td>L'Arasse assegnato al confine ai due imperi</td> <td class="pag"><a href="#Page_142">142</a></td>
 </tr>
 <tr>
  <td>&nbsp;</td> <td>Cessione di cinque province di là dal Tigri</td> <td class="pag"><a href="#Page_142">142</a></td>
 </tr>
 <tr>
  <td>&nbsp;</td> <td>Tiridate tornato al trono d'Armenia</td> <td class="pag"><a href="#Page_143">143</a></td>
 </tr>
 <tr>
  <td>&nbsp;</td> <td>Stato dell'Iberia</td> <td class="pag"><a href="#Page_144">144</a></td>
 </tr>
 <tr>
  <td class="anno">303</td> <td>Trionfo di Diocleziano e Massimiano</td> <td class="pag"><a href="#Page_145">145</a></td>
 </tr>
 <tr>
  <td>&nbsp;</td> <td>Lunga assenza degl'imperatori da Roma</td> <td class="pag"><a href="#Page_146">146</a></td>
 </tr>
 <tr>
  <td>&nbsp;</td> <td>Loro residenza in Milano</td> <td class="pag"><a href="#Page_147">147</a></td>
 </tr>
 <tr>
  <td>&nbsp;</td> <td>Indi in Nicomedia</td> <td class="pag"><a href="#Page_148">148</a></td>
 </tr>
 <tr>
  <td>&nbsp;</td> <td>Abbassamento di Roma e del Senato</td> <td class="pag"><a href="#Page_149">149</a></td>
 </tr>
 <tr>
  <td>&nbsp;</td> <td>Nuovi corpi di guardie nominati Gioviani ed Erculiani</td> <td class="pag"><a href="#Page_150">150</a></td>
 </tr>
 <tr>
  <td>&nbsp;</td> <td>Magistrature civili omesse</td> <td class="pag"><a href="#Page_150">150</a></td>
 </tr>
 <tr>
  <td>&nbsp;</td> <td>Dignità e titoli imperiali</td> <td class="pag"><a href="#Page_151">151</a></td>
 </tr>
 <tr>
  <td><span class="pagenum"><a id="Page_359"></a>[359]</span></td>
 </tr>
 <tr>
  <td>&nbsp;</td> <td>Diocleziano cinge il diadema ed introduce il cerimoniale persiano</td> <td class="pag"><a href="#Page_153">153</a></td>
 </tr>
 <tr>
  <td>&nbsp;</td> <td>Nuovo sistema di Governo. Due Augusti e due Cesari</td> <td class="pag"><a href="#Page_156">156</a></td>
 </tr>
 <tr>
  <td>&nbsp;</td> <td>Aumento delle tasse</td> <td class="pag"><a href="#Page_156">156</a></td>
 </tr>
 <tr>
  <td>&nbsp;</td> <td>Rinunzia di Diocleziano</td> <td class="pag"><a href="#Page_158">158</a></td>
 </tr>
 <tr>
  <td>&nbsp;</td> <td>Paralello fra Diocleziano e Carlo V</td> <td class="pag"><a href="#Page_158">158</a></td>
 </tr>
 <tr>
  <td class="anno">304</td> <td>Lunga malattia di Diocleziano</td> <td class="pag"><a href="#Page_159">159</a></td>
 </tr>
 <tr>
  <td>&nbsp;</td> <td>Rinunzia di Massimiano contemporanea a quella di Diocleziano</td> <td class="pag"><a href="#Page_161">161</a></td>
 </tr>
 <tr>
  <td>&nbsp;</td> <td>Prudenza di Diocleziano</td> <td class="pag"><a href="#Page_161">161</a></td>
 </tr>
 <tr>
  <td class="anno">305</td> <td>Si ritira in Salona</td> <td class="pag"><a href="#Page_161">161</a></td>
 </tr>
 <tr>
  <td>&nbsp;</td> <td>Filosofia di cui diede prove</td> <td class="pag"><a href="#Page_162">162</a></td>
 </tr>
 <tr>
  <td>&nbsp;</td> <td>Descrizione di Salona e del paese circonvicino</td> <td class="pag"><a href="#Page_164">164</a></td>
 </tr>
 <tr>
  <td>&nbsp;</td> <td>Palazzo di Diocleziano</td> <td class="pag"><a href="#Page_165">165</a></td>
 </tr>
 <tr>
  <td>&nbsp;</td> <td>Decadenza dell'arti</td> <td class="pag"><a href="#Page_167">167</a></td>
 </tr>
 <tr>
  <td>&nbsp;</td> <td>Stato in cui vennero le Lettere</td> <td class="pag"><a href="#Page_168">168</a></td>
 </tr>
 <tr>
  <td>&nbsp;</td> <td>Nuovi Platonici</td> <td class="pag"><a href="#Page_169">169</a></td>
 </tr>
 <tr>
  <td><span class="pagenum"><a id="Page_360"></a>[360]</span></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO XIV. <i>Turbolenze dopo la rinunzia di Diocleziano. Morte di Costanzo. Innalzamento di Costantino e di Massenzio. Sei Imperatori ad un tempo. Morte di Massimiano e di Galerio. Vittorie di Costantino contro Massenzio e Licinio. Riunione dell'Impero sotto l'autorità di Costantino.</i></td>
 </tr>
 <tr>
  <td>&nbsp;</td>
 </tr>
 <tr>
  <td class="anno">205-323</td> <td>Periodo di guerre civili e disordini</td> <td class="pag"><a href="#Page_171">171</a></td>
 </tr>
 <tr>
  <td>&nbsp;</td> <td>Carattere di Costanzo e circostanze in cui si trova</td> <td class="pag"><a href="#Page_172">172</a></td>
 </tr>
 <tr>
  <td>&nbsp;</td> <td>Carattere di Galerio</td> <td class="pag"><a href="#Page_173">173</a></td>
 </tr>
 <tr>
  <td>&nbsp;</td> <td>I due Cesari, Severo e Massimino</td> <td class="pag"><a href="#Page_174">174</a></td>
 </tr>
 <tr>
  <td>&nbsp;</td> <td>Ambizione di Galerio sconcertata da due rivoluzioni</td> <td class="pag"><a href="#Page_175">175</a></td>
 </tr>
 <tr>
  <td>&nbsp;</td> <td>Nascita, educazione e fuga di Costantino</td> <td class="pag"><a href="#Page_175">175</a></td>
 </tr>
 <tr>
  <td>&nbsp;</td> <td>Viene riconosciuto de Galerio, che conferisce a lui il titolo di Cesare, e quello di Augusto a Severo</td> <td class="pag"><a href="#Page_181">181</a></td>
 </tr>
 <tr>
  <td>&nbsp;</td> <td>Veri motivi della trasportata sede dell'Impero</td> <td class="pag"><a href="#Page_182">182</a></td>
 </tr>
 <tr>
  <td>&nbsp;</td> <td>Timori di nuove tasse nati nei Romani</td> <td class="pag"><a href="#Page_183">183</a></td>
 </tr>
 <tr>
  <td class="anno">306</td> <td>Massenzio dichiarato imperatore in Roma</td> <td class="pag"><a href="#Page_184">184</a></td>
 </tr>
 <tr>
  <td>&nbsp;</td> <td>Massimiano riveste la porpora</td> <td class="pag"><a href="#Page_185">185</a></td>
 </tr>
 <tr>
  <td>&nbsp;</td> <td>Sconfitta e morte di Severo</td> <td class="pag"><a href="#Page_186">186</a></td>
 </tr>
 <tr>
  <td>&nbsp;</td> <td>Galerio invade l'Italia</td> <td class="pag"><a href="#Page_188">188</a></td>
 </tr>
 <tr>
  <td>&nbsp;</td> <td>Sua ritirata</td> <td class="pag"><a href="#Page_189">189</a></td>
 </tr>
 <tr>
  <td class="anno">307</td> <td>Licinio innalzato alla dignità di Augusto</td> <td class="pag"><a href="#Page_191">191</a></td>
 </tr>
 <tr>
  <td>&nbsp;</td> <td>Massimino si arroga titolo eguale</td> <td class="pag"><a href="#Page_192">192</a></td>
 </tr>
 <tr>
  <td class="anno">308</td> <td>Sei imperatori</td> <td class="pag"><a href="#Page_192">192</a></td>
 </tr>
 <tr>
  <td>&nbsp;</td> <td>Sventure di Massimiano</td> <td class="pag"><a href="#Page_193">193</a></td>
 </tr>
 <tr>
  <td class="anno">310</td> <td>Sua morte</td> <td class="pag"><a href="#Page_195">195</a></td>
 </tr>
 <tr>
  <td><span class="pagenum"><a id="Page_361"></a>[361]</span></td>
 </tr>
 <tr>
  <td class="anno">311</td> <td>Morte di Galerio</td> <td class="pag"><a href="#Page_197">197</a></td>
 </tr>
 <tr>
  <td>&nbsp;</td> <td>Massimino e Licinio si dividono i dominj di Galerio</td> <td class="pag"><a href="#Page_198">198</a></td>
 </tr>
 <tr>
  <td class="anno">306-312</td> <td>Governo di Costantino nella Gallia</td> <td class="pag"><a href="#Page_199">199</a></td>
 </tr>
 <tr>
  <td>&nbsp;</td> <td>Tirannide di Massenzio nell'Affrica e nell'Italia</td> <td class="pag"><a href="#Page_199">199</a></td>
 </tr>
 <tr>
  <td>&nbsp;</td> <td>Guerra civile tra Costantino e Massenzio</td> <td class="pag"><a href="#Page_202">202</a></td>
 </tr>
 <tr>
  <td>&nbsp;</td> <td>Preparamenti di guerra da entrambe le parti</td> <td class="pag"><a href="#Page_203">203</a></td>
 </tr>
 <tr>
  <td>&nbsp;</td> <td>Costantino passa le Alpi</td> <td class="pag"><a href="#Page_206">206</a></td>
 </tr>
 <tr>
  <td>&nbsp;</td> <td>Battaglia di Torino</td> <td class="pag"><a href="#Page_207">207</a></td>
 </tr>
 <tr>
  <td>&nbsp;</td> <td>Assedio e battaglia di Verona</td> <td class="pag"><a href="#Page_209">209</a></td>
 </tr>
 <tr>
  <td>&nbsp;</td> <td>Indolenza e timori di Massenzio</td> <td class="pag"><a href="#Page_211">211</a></td>
 </tr>
 <tr>
  <td>&nbsp;</td> <td>Vittoria di Costantino dinanzi a Roma</td> <td class="pag"><a href="#Page_213">213</a></td>
 </tr>
 <tr>
  <td>&nbsp;</td> <td>Ricevimento avuto da Costantino e condotta da lui tenuta</td> <td class="pag"><a href="#Page_215">215</a></td>
 </tr>
 <tr>
  <td class="anno">313</td> <td>Si collega con Licinio</td> <td class="pag"><a href="#Page_219">219</a></td>
 </tr>
 <tr>
  <td>&nbsp;</td> <td>Guerra fra Massimino e Licinio</td> <td class="pag"><a href="#Page_221">221</a></td>
 </tr>
 <tr>
  <td>&nbsp;</td> <td>Sconfitta sofferta da Massimino</td> <td class="pag"><a href="#Page_221">221</a></td>
 </tr>
 <tr>
  <td>&nbsp;</td> <td>Muore di lì a quattro mesi</td> <td class="pag"><a href="#Page_221">221</a></td>
 </tr>
 <tr>
  <td>&nbsp;</td> <td>Crudeltà di Licinio</td> <td class="pag"><a href="#Page_222">222</a></td>
 </tr>
 <tr>
  <td>&nbsp;</td> <td>Sventure dell'imperatrice Valeria e della madre di questa</td> <td class="pag"><a href="#Page_222">222</a></td>
 </tr>
 <tr>
  <td>&nbsp;</td> <td>Contesa fra Costantino e Licinio</td> <td class="pag"><a href="#Page_226">226</a></td>
 </tr>
 <tr>
  <td class="anno">314</td> <td>Prima guerra civile fra i medesimi</td> <td class="pag"><a href="#Page_227">227</a></td>
 </tr>
 <tr>
  <td>&nbsp;</td> <td>Giornata di Cibali</td> <td class="pag"><a href="#Page_227">227</a></td>
 </tr>
 <tr>
  <td>&nbsp;</td> <td>Battaglia di Mardia</td> <td class="pag"><a href="#Page_229">229</a></td>
 </tr>
 <tr>
  <td>&nbsp;</td> <td>Trattato di pace</td> <td class="pag"><a href="#Page_230">230</a></td>
 </tr>
 <tr>
  <td class="anno">315-325</td> <td>Pace generale e leggi di Costantino</td> <td class="pag"><a href="#Page_231">231</a></td>
 </tr>
 <tr>
  <td class="anno">322</td> <td>Guerra Gotica</td> <td class="pag"><a href="#Page_235">235</a></td>
 </tr>
 <tr>
  <td class="anno">323</td> <td>Seconda guerra civile fra Costantino e Licinio</td> <td class="pag"><a href="#Page_236">236</a></td>
 </tr>
 <tr>
  <td>&nbsp;</td> <td>Giornata d'Adrianopoli</td> <td class="pag"><a href="#Page_239">239</a></td>
 </tr>
 <tr>
  <td>&nbsp;</td> <td>Assedio di Bisanzio e vittoria navale di Crispo</td> <td class="pag"><a href="#Page_240">240</a></td>
 </tr>
 <tr>
  <td><span class="pagenum"><a id="Page_362"></a>[362]</span></td>
 </tr>
 <tr>
  <td>&nbsp;</td> <td>Sommissione e morte di Licinio</td> <td class="pag"><a href="#Page_243">243</a></td>
 </tr>
 <tr>
  <td class="anno">324</td> <td>Riunione dell'Impero</td> <td class="pag"><a href="#Page_244">244</a></td>
 </tr>
 <tr>
  <td>&nbsp;</td>
 </tr>
 <tr>
  <td colspan="2" class="cap">CAPITOLO XV. <i>Progresso della Religione Cristiana e sentimenti, costumi, numero e condizione de' primitivi fedeli.</i></td>
 </tr>
 <tr>
  <td>&nbsp;</td>
 </tr>
 <tr>
  <td>&nbsp;</td> <td>Importanza di tale ricerca</td> <td class="pag"><a href="#Page_245">245</a></td>
 </tr>
 <tr>
  <td>&nbsp;</td> <td>Cinque cagioni dell'accrescimento del Cristianesimo</td> <td class="pag"><a href="#Page_247">247</a></td>
 </tr>
 <tr>
  <td>&nbsp;</td> <td>I. Intolleranza dei primitivi Cristiani provenuta dalla religione Giudaica</td> <td class="pag"><a href="#Page_247">247</a></td>
 </tr>
 <tr>
  <td>&nbsp;</td> <td>Rapidità dei progressi della religione Ebraica</td> <td class="pag"><a href="#Page_247">247</a></td>
 </tr>
 <tr>
  <td>&nbsp;</td> <td>Più opportuna alla difesa che alla conquista</td> <td class="pag"><a href="#Page_251">251</a></td>
 </tr>
 <tr>
  <td>&nbsp;</td> <td>Zelo del Cristianesimo più liberale</td> <td class="pag"><a href="#Page_253">253</a></td>
 </tr>
 <tr>
  <td>&nbsp;</td> <td>Ostinazione degli Ebrei convertiti, e ragioni della medesima</td> <td class="pag"><a href="#Page_254">254</a></td>
 </tr>
 <tr>
  <td>&nbsp;</td> <td>Chiesa Nazarena di Gerusalemme</td> <td class="pag"><a href="#Page_256">256</a></td>
 </tr>
 <tr>
  <td>&nbsp;</td> <td>Ebioniti</td> <td class="pag"><a href="#Page_259">259</a></td>
 </tr>
 <tr>
  <td>&nbsp;</td> <td>Gnostici</td> <td class="pag"><a href="#Page_261">261</a></td>
 </tr>
 <tr>
  <td>&nbsp;</td> <td>Loro Sette, progressi, ed effetti che produssero nel Mondo</td> <td class="pag"><a href="#Page_264">264</a></td>
 </tr>
 <tr>
  <td>&nbsp;</td> <td>Demonj considerati dall'Antichità siccome Dei</td> <td class="pag"><a href="#Page_266">266</a></td>
 </tr>
 <tr>
  <td>&nbsp;</td> <td>Abborrimento in cui i Cristiani ebbero l'idolatria</td> <td class="pag"><a href="#Page_268">268</a></td>
 </tr>
 <tr>
  <td>&nbsp;</td> <td>Esteso anche agli uffizj e pratiche del civil vivere</td> <td class="pag"><a href="#Page_268">268</a></td>
 </tr>
 <tr>
  <td>&nbsp;</td> <td>Alle arti</td> <td class="pag"><a href="#Page_270">270</a></td>
 </tr>
 <tr>
  <td>&nbsp;</td> <td>Alle pubbliche feste</td> <td class="pag"><a href="#Page_271">271</a></td>
 </tr>
 <tr>
  <td>&nbsp;</td> <td>Zelo dei medesimi</td> <td class="pag"><a href="#Page_272">272</a></td>
 </tr>
 <tr>
  <td>&nbsp;</td> <td>II. La dottrina dell'immortalità dell'anima</td> <td class="pag"><a href="#Page_272">272</a></td>
 </tr>
 <tr>
  <td>&nbsp;</td> <td>Opinioni che ne portarono i filosofi</td> <td class="pag"><a href="#Page_272">272</a></td>
 </tr>
 <tr>
  <td>&nbsp;</td> <td>I Pagani della Grecia e di Roma</td> <td class="pag"><a href="#Page_275">275</a></td>
 </tr>
 <tr>
  <td><span class="pagenum"><a id="Page_363"></a>[363]</span></td>
 </tr>
 <tr>
  <td>&nbsp;</td> <td>I Giudei</td> <td class="pag"><a href="#Page_276">276</a></td>
 </tr>
 <tr>
  <td>&nbsp;</td> <td>I Cristiani</td> <td class="pag"><a href="#Page_278">278</a></td>
 </tr>
 <tr>
  <td>&nbsp;</td> <td>Prossima fine del mondo</td> <td class="pag"><a href="#Page_279">279</a></td>
 </tr>
 <tr>
  <td>&nbsp;</td> <td>Dottrina de' Millenarj</td> <td class="pag"><a href="#Page_279">279</a></td>
 </tr>
 <tr>
  <td>&nbsp;</td> <td>Pronosticato incendio di Roma e del mondo</td> <td class="pag"><a href="#Page_282">282</a></td>
 </tr>
 <tr>
  <td>&nbsp;</td> <td>Tanti timori utili ai progressi del Cristianesimo</td> <td class="pag"><a href="#Page_283">283</a></td>
 </tr>
 <tr>
  <td>&nbsp;</td> <td>III. Forza de' miracoli ne' primi tempi della Chiesa</td> <td class="pag"><a href="#Page_286">286</a></td>
 </tr>
 <tr>
  <td>&nbsp;</td> <td>Dubbi mossi sulla loro veracità</td> <td class="pag"><a href="#Page_289">289</a></td>
 </tr>
 <tr>
  <td>&nbsp;</td> <td>Presente incertezza nel determinare l'epoca de' miracoli</td> <td class="pag"><a href="#Page_291">291</a></td>
 </tr>
 <tr>
  <td>&nbsp;</td> <td>Utilità de' primi miracoli</td> <td class="pag"><a href="#Page_291">291</a></td>
 </tr>
 <tr>
  <td>&nbsp;</td> <td>IV. Virtù de' primitivi Cristiani</td> <td class="pag"><a href="#Page_293">293</a></td>
 </tr>
 <tr>
  <td>&nbsp;</td> <td>Pentimento delle colpe</td> <td class="pag"><a href="#Page_293">293</a></td>
 </tr>
 <tr>
  <td>&nbsp;</td> <td>Cura che i primi Cristiani ebbero della propria fama</td> <td class="pag"><a href="#Page_295">295</a></td>
 </tr>
 <tr>
  <td>&nbsp;</td> <td>Morale de' Padri</td> <td class="pag"><a href="#Page_296">296</a></td>
 </tr>
 <tr>
  <td>&nbsp;</td> <td>Amor del dilettarsi, e dell'operare insiti nella umana natura</td> <td class="pag"><a href="#Page_297">297</a></td>
 </tr>
 <tr>
  <td>&nbsp;</td> <td>Gli antichi Cristiani avversi al piacere ed alla voluttà</td> <td class="pag"><a href="#Page_298">298</a></td>
 </tr>
 <tr>
  <td>&nbsp;</td> <td>Opinioni de' medesimi circa la castità ed il matrimonio</td> <td class="pag"><a href="#Page_299">299</a></td>
 </tr>
 <tr>
  <td>&nbsp;</td> <td>Loro avversione agli affari della guerra e del governo</td> <td class="pag"><a href="#Page_302">302</a></td>
 </tr>
 <tr>
  <td>&nbsp;</td> <td>V. Solerzia dei Cristiani, tutta intesa al governo della Chiesa</td> <td class="pag"><a href="#Page_304">304</a></td>
 </tr>
 <tr>
  <td>&nbsp;</td> <td>Primiera loro libertà ed uguaglianza</td> <td class="pag"><a href="#Page_306">306</a></td>
 </tr>
 <tr>
  <td>&nbsp;</td> <td>Istituzione de' Vescovi come presidenti del collegio della Chiesa</td> <td class="pag"><a href="#Page_307">307</a></td>
 </tr>
 <tr>
  <td>&nbsp;</td> <td>Concilj Provinciali</td> <td class="pag"><a href="#Page_310">310</a></td>
 </tr>
 <tr>
  <td>&nbsp;</td> <td>Unione della Chiesa</td> <td class="pag"><a href="#Page_311">311</a></td>
 </tr>
 <tr>
  <td>&nbsp;</td> <td>Progresso dell'autorità episcopale</td> <td class="pag"><a href="#Page_312">312</a></td>
 </tr>
 <tr>
  <td>&nbsp;</td> <td>Preminenza delle chiese metropolitane</td> <td class="pag"><a href="#Page_313">313</a></td>
 </tr>
 <tr>
  <td>&nbsp;</td> <td>Ambizione de' romani pontefici</td> <td class="pag"><a href="#Page_315">315</a></td>
 </tr>
 <tr>
  <td><span class="pagenum"><a id="Page_364"></a>[364]</span></td>
 </tr>
 <tr>
  <td>&nbsp;</td> <td>Oblazioni e rendite della Chiesa</td> <td class="pag"><a href="#Page_317">317</a></td>
 </tr>
 <tr>
  <td>&nbsp;</td> <td>Distribuzione delle rendite</td> <td class="pag"><a href="#Page_321">321</a></td>
 </tr>
 <tr>
  <td>&nbsp;</td> <td>Scomuniche</td> <td class="pag"><a href="#Page_323">323</a></td>
 </tr>
 <tr>
  <td>&nbsp;</td> <td>Penitenza pubblica</td> <td class="pag"><a href="#Page_324">324</a></td>
 </tr>
 <tr>
  <td>&nbsp;</td> <td>Dignità del governo episcopale</td> <td class="pag"><a href="#Page_326">326</a></td>
 </tr>
 <tr>
  <td>&nbsp;</td> <td>Recapitolazione delle cinque cagioni</td> <td class="pag"><a href="#Page_327">327</a></td>
 </tr>
 <tr>
  <td>&nbsp;</td> <td>Debolezza del politeismo</td> <td class="pag"><a href="#Page_329">329</a></td>
 </tr>
 <tr>
  <td>&nbsp;</td> <td>Lo scetticismo del mondo Pagano riuscì favorevole alla nuova religione</td> <td class="pag"><a href="#Page_329">329</a></td>
 </tr>
 <tr>
  <td>&nbsp;</td> <td>Come pure la pace ed unione dell'impero Romano</td> <td class="pag"><a href="#Page_331">331</a></td>
 </tr>
 <tr>
  <td>&nbsp;</td> <td>Prospetto istorico de' progressi del Cristianesimo</td> <td class="pag"><a href="#Page_332">332</a></td>
 </tr>
 <tr>
  <td>&nbsp;</td> <td>Oriente</td> <td class="pag"><a href="#Page_332">332</a></td>
 </tr>
 <tr>
  <td>&nbsp;</td> <td>Chiesa d'Antiochia</td> <td class="pag"><a href="#Page_334">334</a></td>
 </tr>
 <tr>
  <td>&nbsp;</td> <td>Egitto</td> <td class="pag"><a href="#Page_336">336</a></td>
 </tr>
 <tr>
  <td>&nbsp;</td> <td>Roma</td> <td class="pag"><a href="#Page_337">337</a></td>
 </tr>
 <tr>
  <td>&nbsp;</td> <td>Affrica e province occidentali</td> <td class="pag"><a href="#Page_339">339</a></td>
 </tr>
 <tr>
  <td>&nbsp;</td> <td>Paesi posti oltre i limiti dell'imperio romano</td> <td class="pag"><a href="#Page_341">341</a></td>
 </tr>
 <tr>
  <td>&nbsp;</td> <td>Generale proporzione de' Cristiani ai Pagani</td> <td class="pag"><a href="#Page_344">344</a></td>
 </tr>
 <tr>
  <td>&nbsp;</td> <td>Se i primi Cristiani fossero ignoranti e di vil condizione</td> <td class="pag"><a href="#Page_344">344</a></td>
 </tr>
 <tr>
  <td>&nbsp;</td> <td>Alcune eccezioni rispetto alla dottrina</td> <td class="pag"><a href="#Page_345">345</a></td>
 </tr>
 <tr>
  <td>&nbsp;</td> <td>Rispetto alla condizione ed alle ricchezze</td> <td class="pag"><a href="#Page_346">346</a></td>
 </tr>
 <tr>
  <td>&nbsp;</td> <td>Sprezzo che ebbero pel Cristianesimo alcuni uomini, per altra parte celebri, del primo e secondo secolo</td> <td class="pag"><a href="#Page_348">348</a></td>
 </tr>
 <tr>
  <td>&nbsp;</td> <td>Profezie</td> <td class="pag"><a href="#Page_349">349</a></td>
 </tr>
 <tr>
  <td>&nbsp;</td> <td>Miracoli</td> <td class="pag"><a href="#Page_351">351</a></td>
 </tr>
 <tr>
  <td>&nbsp;</td> <td>Generale silenzio intorno le tenebre della Passione</td> <td class="pag"><a href="#Page_352">352</a></td>
 </tr>
</table>

<p class="pad2 center large">
FINE DELL'INDICE.
</p>
</div>

<div class="footnotes">

<h2>
NOTE:
</h2>

<p>
<a id="note1" href="#tag1">1.</a> <i>Pons Aureoli</i>, tredici miglia distante da Bergamo, e
trentadue da Milano. Vedi Cluver. Italia antic. tom. I. p. 245.
Nel 1703 seguì vicino a questo luogo l'ostinata battaglia di
Cassano tra i Francesi e gli Austriaci. L'eccellente relazione
del Cavalier Folard, che vi era presente, dà una distintissima
idea del terreno. Vedi il Polibio di Folard, tom. III, p. 223,
248.
</p>

<p>
<a id="note2" href="#tag2">2.</a> Sulla morte di Gallieno vedi Trebellio Pollione nella
Stor. Aug. p. 181. Zosimo, l. 1. p. 37. Zonara, l. XII, p. 634.
Eutropio, IX. 11. Aurelio Vittore in <i>Epitom.</i> Vittore <i>in Caesarib.</i>
Io gli ho confrontati, ed ho fatt'uso di tutti, ma ho
principalmente seguitato Aurelio Vittore, il quale par che abbia
avute le memorie migliori.
</p>

<p>
<a id="note3" href="#tag3">3.</a> Alcuni molto capricciosamente lo supponevan bastardo
del più giovane dei Gordiani. Altri profittavano della Provincia
della Dardania per dedurre l'origine di lui da Dardano,
e dagli antichi re di Troia.
</p>

<p>
<a id="note4" href="#tag4">4.</a> <i>Notoria</i>, dispaccio periodico e ministeriale, che gl'Imperatori
ricevevano dai <i>Frumentarj</i> o sieno Agenti sparsi per
le Province. Parleremo di questi più sotto.
</p>

<p>
<a id="note5" href="#tag5">5.</a> Stor. Aug. p. 208. Gallieno descrive l'argenteria, le vesti
ec. come amatore e intendente di queste magnifiche bagatelle.
</p>

<p>
<a id="note6" href="#tag6">6.</a> Giuliano (Orazione I. p. 6) afferma che Claudio acquistò
l'Impero in una maniera legittima ed anzi sacra. Ma noi
possiam diffidare della parzialità di un congiunto.
</p>

<p>
<a id="note7" href="#tag7">7.</a> Stor. Aug. p. 203. Sonovi alcune piccole differenze riguardo
alle circostanze dell'ultima disfatta e morte di Aureolo.
</p>

<p>
<a id="note8" href="#tag8">8.</a> Aurelio Vittore in Gallieno. Il popolo altamente chiedeva
la condanna di Gallieno. Il Senato decretò che i suoi parenti
e domestici fossero precipitati dalle scale Gemonie. Ad un colpevol
ministro delle pubbliche entrate furon cavati gli occhi,
mentre era sotto l'esame.
</p>

<p>
<a id="note9" href="#tag9">9.</a> Zonara l. XII. p. 137.
</p>

<p>
<a id="note10" href="#tag10">10.</a> Zonara in questa occasione fa menzione di Postumo; ma
i registri del Senato (Stor. Aug. p. 203) provano che Tetrico
era già Imperatore delle Province occidentali.
</p>

<p>
<a id="note11" href="#tag11">11.</a> La Storia Augusta fa menzione del minor numero e Zonara
del maggiore; la vivace fantasia di Montesquieu l'indusse
a preferire quest'ultimo.
</p>

<p>
<a id="note12" href="#tag12">12.</a> Trebell. Pollione nella Stor. Aug. p. 204.
</p>

<p>
<a id="note13" href="#tag13">13.</a> Stor. Aug, in Claud. Aurelian. e Prob. Zosimo, l. 1. p. 38,
42 Zonara, l. XII. p. 638. Aurel. Vittore <i>in Epitom.</i> Vittor.
Junior. <i>in Caesarib.</i> Eutrop. IX 11. Euseb. <i>in Chron.</i>
</p>

<p>
<a id="note14" href="#tag14">14.</a> Secondo Zonara (l. XII. p. 638.) Claudio avanti la sua
morte lo rivestì della porpora; ma questo fatto singolare vien
piuttosto contraddetto che confermato dagli Scrittori.
</p>

<p>
<a id="note15" href="#tag15">15.</a> Vedi la vita di Claudio scritta da Pollione, e le orazion
di Mamertino, Eumenio e Giuliano. Vedi parimente i Cesari
di Giuliano p. 313. In Giuliano non era adulazione, ma superstizione
e vanità.
</p>

<p>
<a id="note16" href="#tag16">16.</a> Zosimo, l. I p. 42. Pollione (Stor. Aug. p. 207) gli accorda
alcune virtù, e dice che fu, come Pertinace, ucciso dagli
sfrenati soldati. Secondo Dexippo, egli morì di malattia.
</p>

<p>
<a id="note17" href="#tag17">17.</a> Teoclio (come vien citato nella Stor. Aug. p. 211) afferma
che in un giorno egli uccise con le sue proprie mani
quarantotto Sarmati, ed in diverse susseguenti battaglie novecento
cinquanta. Questo eroico valore fu ammirato dai soldati,
e celebrato nelle rozze loro canzoni, l'intercalare delle quali
era <i>mille, mille, mille, occidit</i>.
</p>

<p>
<a id="note18" href="#tag18">18.</a> Acolio (appresso la Stor. Aug. p. 213) descrive la cerimonia
della adozione come fu celebrata in Bisanzio alla presenza
dell'Imperatore e de' suoi principali Ministri.
</p>

<p>
<a id="note19" href="#tag19">19.</a> Stor. Aug. p. 211. Questa laconica lettera è veramente
lavoro di un soldato; è piena di frasi e di voci militari, alcune
delle quali non possono intendersi senza difficoltà. <i>Ferramenta
Samiata</i> sono bene spiegati da Salmasio. La prima
di queste voci significa ogni arme offensiva, ed è opposta ad
<i>Arma</i>, arme difensiva. L'ultimo significa bene affilate e bene
appuntate.
</p>

<p>
<a id="note20" href="#tag20">20.</a> Zosimo l. I. p. 45.
</p>

<p>
<a id="note21" href="#tag21">21.</a> Dexippo (nell'<i>Excerpta Legat.</i> p. 12) riferisce tutto il
trattato sotto il nome dei Vandali. Aureliano maritò una delle
Dame Gote al suo Generale Borioso, ch'era capace di bevere
coi Goti e scoprire i loro segreti. Stor. Aug. p. 147.
</p>

<p>
<a id="note22" href="#tag22">22.</a> Stor. Aug. p. 222. Eutrop. IX. 15. Sesto Rufo. c. 9 Lattanzio
<i>de mortibus Persecutorum</i>, c. 9.
</p>

<p>
<a id="note23" href="#tag23">23.</a> I Valacchi conservano ancora molte tracce della lingua
Latina, e si sono sempre gloriati di discendere dai Romani.
Sono circondati dai Barbari, ma non mescolati con essi. Vedi
una Memoria del Sig. D'Anville sulla Dacia antica nell'Accademia
delle iscrizioni, tom. XXX.
</p>

<p>
<a id="note24" href="#tag24">24.</a> Vedi il primo Capitolo di Giornandes. I Vandali però
(c. 22) conservarono una certa indipendenza tra i fiumi Marisia
e Crissia (Maros e Keres) che sboccano nel Tibisco.
</p>

<p>
<a id="note25" href="#tag25">25.</a> Dexippo, p. 7, 22. Zosimo l. I. p. 43. Vopisco in Aureliano
nella Stor. Aug. Per quanto questi Storici differiscano
nei nomi (Alemanni, Jutungi e Marcomanni) egli è evidente
che indicano la stessa nazione e la stessa guerra, ma conviene
usar molta cura nel conciliarli e spiegarli.
</p>

<p>
<a id="note26" href="#tag26">26.</a> Cantoclaro, con la solita sua accuratezza, preferisce di
tradurre trecentomila: la sua versione ripugna ugualmente al
senso e alla grammatica.
</p>

<p>
<a id="note27" href="#tag27">27.</a> Possiamo osservare come un esempio di cattivo gusto,
che Dexippo applica all'infanteria leggera degli Alemanni i termini
tecnici, propri solamente della Greca falange.
</p>

<p>
<a id="note28" href="#tag28">28.</a> In Dexippo si legge adesso <i>Rhodanus</i>. Il Sig. di Valois
molto giudiziosamente cambia la parola in <i>Eridanus</i>.
</p>

<p>
<a id="note29" href="#tag29">29.</a> L'Imperatore Claudio era certamente in quel numero; ma
non sappiamo fin dove si estendesse questo segno di rispetto:
se fino a Cesare ed Augusto, deve aver prodotto un superbo
formidabile spettacolo quella lunga serie di padroni del mondo.
</p>

<p>
<a id="note30" href="#tag30">30.</a> Vopisco nella Stor. Aug. p. 210.
</p>

<p>
<a id="note31" href="#tag31">31.</a> Dexippo mette in lor bocca una prolissa orazione, degna
di un Greco sofista.
</p>

<p>
<a id="note32" href="#tag32">32.</a> Stor. Aug. p. 215.
</p>

<p>
<a id="note33" href="#tag33">33.</a> Dexippo p. 12.
</p>

<p>
<a id="note34" href="#tag34">34.</a> Vittore Juniore in Aureliano.
</p>

<p>
<a id="note35" href="#tag35">35.</a> Vopisco nelle Stor. Aug. p. 216.
</p>

<p>
<a id="note36" href="#tag36">36.</a> Il piccol fiume o piuttosto torrente del Metauro, vicino
a Fano, è divenuto immortale per uno Storico, quale è Livio,
ed un poeta, quale è Orazio.
</p>

<p>
<a id="note37" href="#tag37">37.</a> Se ne fa menzione in una iscrizione trovata in Pesaro.
Vedi Gruter. CCLXXVI. 3.
</p>

<p>
<a id="note38" href="#tag38">38.</a> Alcun penserebbe, dic'egli, che voi foste radunati in una
Chiesa Cristiana, e non nel tempio di tutti gli Dei.
</p>

<p>
<a id="note39" href="#tag39">39.</a> Vopisco nella Stor. Aug. p. 215, 216 fa una lunga descrizione
di queste cerimonie, estratta dai Registri del Senato.
</p>

<p>
<a id="note40" href="#tag40">40.</a> Plinio Stor. nat. III. 5. Per confermare la nostra idea,
è da osservarsi, che per lungo tempo il monte Celio fu un bosco
di quercie, ed il monte Viminale fu coperto di salci; che nel
quarto secolo l'Aventino era un disabitato e solitario ritiro;
che fino al tempo di Augusto l'Esquilino rimase un insalubre
cimitero; e che le numerose ineguaglianze, osservate dagli antichi
nel Quirinale, provano sufficientemente, che non era coperto di
fabbriche. Dei Sette Colli, il Capitolino ed il Palatino solamente,
con la valli adiacenti, furono la primiera abitazione del popolo
Romano. Ma questo soggetto richiederebbe una dissertazione.
</p>

<p>
<a id="note41" href="#tag41">41.</a> <i>Exspatiantia tecta multas addidere urbes</i>, è l'espressione
di Plinio.
</p>

<p>
<a id="note42" href="#tag42">42.</a> Stor. Aug. p. 222. Lipsio, ed Isacco Vossio hanno di buona
voglia adottata questa misura.
</p>

<p>
<a id="note43" href="#tag43">43.</a> Ved. Nardini Roma antica, l. I. c. 8.
</p>

<p>
<a id="note44" href="#tag44">44.</a> Tacito Stor. IV. 23.
</p>

<p>
<a id="note45" href="#tag45">45.</a> Intorno alla muraglia di Aureliano, vedi Vopisco nella
Stor. Aug. p. 216, 222. Zosimo, l. I. p. 43. Eutrop. IX 15. Aurel.
Vittore in <i>Aureliano</i>, Vittore Juniore in <i>Aureliano</i>, Euseb.
Hieronym. e Idazio in <i>Chronic.</i>
</p>

<p>
<a id="note46" href="#tag46">46.</a> Il suo competitore fu Lolliano o Eliano, se veramente
questi due nomi indicano la stessa persona. Ved. Tillemont,
tom. III. p. 1177.
</p>

<p>
<a id="note47" href="#tag47">47.</a> Il carattere che fa di questo Principe Giulio Ateriano
(appresso la Stor. Aug. p. 187) merita di esser trascritto, giacchè
sembra bello ed imparziale: «Victorino qui post Junium
Posthumium Gallias rexit, neminem existimo praeferendum;
non in virtute Traianum; non Antoninum in clementia; non
in gravitate Nervam; non in gubernando aerario Vespasianum,
non in censura totius vitae ac severitate militari Pertinacum
vel Severum. Sed omnia haec libido et cupiditas
voluptatis mulierariae sic perdidit, ut nemo audeat virtute
ejus in litteras mittere, quem constat omnium judicio meruisse
puniri».
</p>

<p>
<a id="note48" href="#tag48">48.</a> Egli rapì la moglie di Attiziano, <i>attuario</i>, o agente dell'esercito.
Stor. Aug. p. 186. Aurel. Vittore in Aureliano.
</p>

<p>
<a id="note49" href="#tag49">49.</a> Pollione assegna ad essa un articolo fra i trenta Tiranni.
Stor. Aug. p. 206.
</p>

<p>
<a id="note50" href="#tag50">50.</a> Pollione nella Stor. Aug. p. 196. Vopisco nella Stor. Aug.
p. 220. I due Vittori nelle vite di Gallieno e di Aureliano;
Eutropio, IX. 13. Euseb. <i>in Chron.</i> Di tutti questi Scrittori solamente
i due ultimi (ma con gran probabilità) pongono la
caduta di Tetrico innanzi a quella di Zenobia. Il Sig. di Boze
(nell'Accademia delle <i>Iscrizioni</i> tom. XXX) non vorrebbe, e
Tillemont (tom. III. p. 1189) non ardisce seguitarli. Io sono
stato più sincero dell'uno, e più ardito dell'altro.
</p>

<p>
<a id="note51" href="#tag51">51.</a> Vittore Juniore in Aurel. Eumenio nomina queste truppe
<i>Batavicae</i>; alcuni critici senza alcuna ragione vorrebbero
cambiar quella voce in <i>Bagaudicae</i>.
</p>

<p>
<a id="note52" href="#tag52">52.</a> Eumen. in vel. Panegir. IV. 8.
</p>

<p>
<a id="note53" href="#tag53">53.</a> Vopisco nella Stor. Aug. p. 246. Autun non fu ristaurata
fino al regno di Diocleziano: Ved. Eumenio <i>de restaurandis
scholis</i>.
</p>

<p>
<a id="note54" href="#tag54">54.</a> Quasi tutto quel che si dice dei costumi di Odenato e di
Zenobia, è preso dalle loro vite nella Stor. Aug. di Trebellio
Pollione. Vedi p. 192, 198.
</p>

<p>
<a id="note55" href="#tag55">55.</a> Essa non riceveva mai gli abbracciamenti del suo marito
che per l'oggetto di aver prole. Se le sue speranze restavan
deluse, reiterava il tentativo nel susseguente mese.
</p>

<p>
<a id="note56" href="#tag56">56.</a> Stor. Aug. p. 192, 193. Zosimo l. I. p. 36. Zonara, l. XII.
p. 633. L'ultimo è chiaro e probabile; sono gli altri confusi
e inconsistenti. Il testo di Sincello, se non è coretto, è assolutamente
inintelligibile.
</p>

<p>
<a id="note57" href="#tag57">57.</a> Odenato e Zenobia spesso gli mandavano doni di gemme
e gioielli, scelte tra le spoglie del nemico, ed esso li riceveva
con infinito piacere.
</p>

<p>
<a id="note58" href="#tag58">58.</a> Sono stati promossi alcuni ingiustissimi sospetti sopra Zenobia,
come se stata fosse complice dell'uccisione del marito.
</p>

<p>
<a id="note59" href="#tag59">59.</a> Stor. Aug. p. 180, 181.
</p>

<p>
<a id="note60" href="#tag60">60.</a> Vedi nella Stor. Aug. p. 198 la testimonianza che rende
Aureliano al di lei merito; e per la conquista dell'Egitto Zosimo
l. I, p. 39, 40.
</p>

<p>
<a id="note61" href="#tag61">61.</a> Timolao, Erenniano e Vaballato. Si suppone che i due
primi fosser già morti avanti la guerra. Aureliano concesse
all'ultimo di questi una piccola Provincia dell'Armenia col titolo
di Re. Esistono tuttora diverse medaglie di lui. Vedi Tillemont,
tom. III. p. 1190.
</p>

<p>
<a id="note62" href="#tag62">62.</a> Zosimo l. I, p. 44.
</p>

<p>
<a id="note63" href="#tag63">63.</a> Vopisco (nella Stor. Aug. p. 217) ci dà una lettera autentica,
ed una dubbia visione di Aureliano. Apollonio di Tiana
era nato quasi contemporaneamente a Gesù Cristo. La vita
del primo vien riferita dai suoi discepoli in un modo tanto
favoloso, che non si può conoscere se fosse un savio, un impostore,
od un fanatico.
</p>

<p>
<a id="note64" href="#tag64">64.</a> Zosimo, l. I. p. 46.
</p>

<p>
<a id="note65" href="#tag65">65.</a> In un luogo chiamato <i>Immoe</i>, Eutropio, Sesto Ruffo e
S. Girolamo fanno solamente menzione di questa prima battaglia.
</p>

<p>
<a id="note66" href="#tag66">66.</a> Vopisco nella Stor. Aug. p. 217 fa solamente menzione
della seconda.
</p>

<p>
<a id="note67" href="#tag67">67.</a> Zosimo l. I. p. 44, 48. La sua descrizione delle due battaglie
è chiara e circostanziata.
</p>

<p>
<a id="note68" href="#tag68">68.</a> Era 537 miglia distante da Seleucia, e dugentotre dalla
più vicina costa della Siria, secondo la relazione di Plinio, che
in poche parole (Stor. nat. V. 21) ne porge una eccellente
descrizione di Palmira.
</p>

<p>
<a id="note69" href="#tag69">69.</a> Alcuni viaggiatori Inglesi che partirono da Aleppo, scoprirono
le rovine di Palmira verso il fine dell'ultimo secolo.
La nostra curiosità è stata poi soddisfatta più splendidamente
dai Signori Wood e Dawkins. Per la Storia di Palmira possiam
consultare la magistrale dissertazione del Dottor Halley
nelle Transazioni Filosofiche, compendio di Lowthorp. vol. III.
p. 528.
</p>

<p>
<a id="note70" href="#tag70">70.</a> Vopisco nella Stor. Aug. p. 218.
</p>

<p>
<a id="note71" href="#tag71">71.</a> Da una incertissima Cronologia ho procurato di estrarre
la data più probabile.
</p>

<p>
<a id="note72" href="#tag72">72.</a> Stor. Aug. p. 218. Zosimo, l. I. p. 50. Benchè il cammello
sia una grave bestia da soma, pure il dromedario, che
è della stessa specie o di una specie affine, vien usato dai natii
dell'Asia e dell'Affrica in tutte le occasioni che richieggono
celerità. Affermano gli Arabi che il dromedario può far tanto
cammino in un giorno, quanto ne fanno in otto o dieci giorni
i loro cavalli più corridori. Vedi Buffon. Storia nat. tom. XI.
p. 122, ed i Viaggi di Shaw, p. 167.
</p>

<p>
<a id="note73" href="#tag73">73.</a> Pollione nella Stor. Aug. p. 299.
</p>

<p>
<a id="note74" href="#tag74">74.</a> Vopisco nella Stor. Aug. p. 219. Zosimo, l. I. p. 51.
</p>

<p>
<a id="note75" href="#tag75">75.</a> Stor. Aug. p. 219.
</p>

<p>
<a id="note76" href="#tag76">76.</a> Vedi Vopisco nella Stor. Aug. p. 220, 242. Viene osservato,
come esempio di lusso, ch'egli avea le finestre di
vetro. Era famoso per la forza e per l'appetito, pel coraggio
e per la destrezza. Dalla lettera di Aureliano si può giustamente
inferire, che Fermo fu l'ultimo dei ribelli, e conseguentemente
che Tetrico era già sottomesso.
</p>

<p>
<a id="note77" href="#tag77">77.</a> Vedi il trionfo di Aureliano descritto da Vopisco. Egli
riferisce le particolarità colla sua solita esattezza, ed in questa
occasione sono fortunatamente interessanti. Stor. Aug. p. 220.
</p>

<p>
<a id="note78" href="#tag78">78.</a> Fra le barbare nazioni, le donne hanno spesso combattuto
ai fianchi dei loro mariti. Ma è <i>quasi</i> impossibile, che
una società di Amazzoni sia mai esistita o nel vecchio o nel
nuovo mondo.
</p>

<p>
<a id="note79" href="#tag79">79.</a> L'uno delle <i>braccae</i> o calzoni era tuttavia considerato
in Italia come una gallica e barbara moda. I Romani per
altro vi si erano molto avvicinati. Il cingersi le gambe e cosce
con fasce o strisce, si prendeva ai tempi di Pompeo e
di Orazio, come una prova di malattia, o di effemminatezza.
Nel secolo di Traiano l'uso di queste era limitato alle persone
ricche e di lusso. Fu a poco a poco adottato dai più
vili del popolo. Vedi una curiosa nota del Casaubono, <i>ad Sveton.
in August.</i> c. 82.
</p>

<p>
<a id="note80" href="#tag80">80.</a> Erano i primi, assai probabilmente; i secondi nelle medaglie
di Aureliano non indicano (come giudica il dotto Cardinal
Noris) che una vittoria orientale.
</p>

<p>
<a id="note81" href="#tag81">81.</a> L'espressione di Calfurnio (Eglog. l. 50.) «Nullos ducet
<i>captiva</i> triumphos» come applicata a Roma, contiene
una manifestissima allusione e censura.
</p>

<p>
<a id="note82" href="#tag82">82.</a> Vopisco nella Stor. Aug. p. 199. <i>Hieronym. in Chron.</i>
<i>Prosper. in Chron.</i> Baronio suppone che Zenobio, vescovo
di Firenze ai tempi di S. Ambrogio, fosse della famiglia di lei.
</p>

<p>
<a id="note83" href="#tag83">83.</a> Vopisco nella Stor. Aug. p. 222. Eutropio, IX. 13. Vittore
Juniore. Ma Pollione nella Stor. Aug. p. 196 dice che
Tetrico fu fatto Censore di tutta l'Italia.
</p>

<p>
<a id="note84" href="#tag84">84.</a> Stor. Aug. p. 197.
</p>

<p>
<a id="note85" href="#tag85">85.</a> Vopisco nella Stor. Aug. 222. Zosimo l. I. p. 156. Egli
vi collocò le immagini di Belo e del Sole, che portate avea
da Palmira. Fu questo dedicato nel quarto anno del suo regno
(<i>Euseb. in Chron.</i>), ma fu sicurissimamente cominciato
dopo il suo avvenimento al trono.
</p>

<p>
<a id="note86" href="#tag86">86.</a> Vedi nella Stor. Aug, p. 210. i presagi della fortuna
di lui. La sua devozione al Sole apparisce nelle sue lettere,
nelle sue medaglie, ed è riferita nei Cesari di Giuliano. Vedi
Comment. di Spanemio, p. 109.
</p>

<p>
<a id="note87" href="#tag87">87.</a> Vopisco nella Stor. Aug. p. 221.
</p>

<p>
<a id="note88" href="#tag88">88.</a> Stor. Aug. p. 222. Aureliano nomina quei soldati, <i>Hiberi,
Riparienses, Castriari, et Dacisci</i>.
</p>

<p>
<a id="note89" href="#tag89">89.</a> Zosimo, l. I. p. 56. Eutropio IX. 14. Aurel. Vittore.
</p>

<p>
<a id="note90" href="#tag90">90.</a> Stor. Aug. p. 223. Aurel. Vittore.
</p>

<p>
<a id="note91" href="#tag91">91.</a> Infierì già prima del ritorno di Aureliano dall'Egitto. Vedi
Vopisco, che cita una lettera originale. Stor. Aug. p. 244.
</p>

<p>
<a id="note92" href="#tag92">92.</a> Vopisco nella Stor. Aug. p. 222. I due Vittori. Eutropio
9, 14. Zosimo (l. I. p. 43) fa menzione di soli tre Senatori,
e pone la lor morte avanti la guerra d'Oriente.
</p>

<p>
<a id="note93" href="#tag93">93.</a>
</p>

<div class="poem">
<p>«Nulla catenati feralis pompa Senatus</p>
<p class="i2">Carnificum lassabit opus: nec carcere pleno</p>
<p class="i2">Infelix ruros numerabit curia Patres.»</p>
<p class="i6"><i>Calfurn, Eclog. I. 60.</i></p>
</div>

<p>
<a id="note94" href="#tag94">94.</a> Secondo Vittore Juniore egli portò qualche volta il Diadema.
Si legge sulle di lui medaglie <i>Deus</i> e <i>Dominus</i>.
</p>

<p>
<a id="note95" href="#tag95">95.</a> Era questa osservazione di Diocleziano. Vedi Vopisco
nella Stor. Aug. p. 224.
</p>

<p>
<a id="note96" href="#tag96">96.</a> Vopisco nella Stor. Aug. p. 221. Zosimo l. I, p. 57.
Eutrop. IX. 15. I due Vittori.
</p>

<p>
<a id="note97" href="#tag97">97.</a> Vopisco Stor. Aug. p. 222. Aurelio Vittore fa menzione,
di una formal deputazione fatta dalla truppe al Senato.
</p>

<p>
<a id="note98" href="#tag98">98.</a> Vopisco, nostra principale autorità, scriveva in Roma
solamente sedici anni dopo la morte di Aureliano; ed oltre
alla recente notizia dei fatti, trae costantemente i suoi materiali
dai giornali del Senato, e dagli scritti originali della libreria
Ulpiana. Zosimo e Zonara compariscono così ignoranti
di questo trattato, come lo erano generalmente della costituzione
Romana.
</p>

<p>
<a id="note99" href="#tag99">99.</a> Livio l. 17. Dionisio Alicarnas. l. II. p. 115. Plutarco
in Numa, p. 60. Il primo di questi Scrittori riferisce la storia
come un oratore, il secondo come un legista ed il terzo
come un moralista, e niuno probabilmente senza qualche mescuglio
di favola.
</p>

<p>
<a id="note100" href="#tag100">100.</a> Vopisco (nella Stor. Aug. p. 227) lo chiama <i>primae
sententiae consularis</i>, e subito dopo, <i>Princeps Senatus</i>. È
naturale il supporre, che i Monarchi di Roma sdegnando
quell'umil titolo, lo cedessero al più antico fra i Senatori.
</p>

<p>
<a id="note101" href="#tag101">101.</a> L'unica obbiezione a questa genealogia è che lo Storico
si nominava Cornelio, l'Imperatore Claudio. Ma sotto il basso
Impero, i soprannomi erano estremamente vari ed incerti.
</p>

<p>
<a id="note102" href="#tag102">102.</a> Zonara, l. XII, p. 637. La Cronica Alessandrina, per
un facile errore, trasferisce quell'età ad Aureliano.
</p>

<p>
<a id="note103" href="#tag103">103.</a> Nell'anno 273 egli fu Console ordinario, ma debbe essere
stato <i>suffetto</i> molti anni avanti, e probabilmente sotto
Valeriano.
</p>

<p>
<a id="note104" href="#tag104">104.</a> <i>Bis millies octingenties.</i> Vopisco nella Stor. Aug. p. 229.
Questa somma, secondo l'antica misura, equivaleva ad ottocento
quarantamila libbre Romane di argento, ciascuna della
valuta di sei zecchini. Ma nel secolo di Tacito il conio avea
perduto molto nel peso e nella purità.
</p>

<p>
<a id="note105" href="#tag105">105.</a> Dopo il suo avvenimento, ordinò che si facessero annualmente
dieci copie dello Storico, e si collocassero nelle
pubbliche librerie. Le librerie Romane sono da gran tempo
perite, e la più stimabil parte di Tacito fu conservata in un
solo MS. e scoperta in un Monastero della Vestfalia. Vedi Bayle,
Dizionario. Art. <i>Tacito</i>, e Lipsio ad <i>Annal.</i> II. 9.
</p>

<p>
<a id="note106" href="#tag106">106.</a> Vopisco nella Stor. Aug. p. 227.
</p>

<p>
<a id="note107" href="#tag107">107.</a> Stor. Aug. p. 228. Tacito indirizzandosi ai Pretoriani,
li nominava <i>sanctissimi milites</i>, ed il popolo, <i>sacratissimi
Quirites</i>.
</p>

<p>
<a id="note108" href="#tag108">108.</a> Nelle sue manumissioni non eccedè mai il numero di
cento, come limitato dalla legge Caninia promulgata sotto Augusto,
e finalmente abolita da Giustiniano. Vedi Casaubono
<i>ad locum Vopisci</i>.
</p>

<p>
<a id="note109" href="#tag109">109.</a> Vedi le vita di Tacito, di Floriano, e di Probo nella
Stor. Aug. Possiamo assicurarci che tutto ciò che diede il Soldato,
lo avea già dato il Senatore.
</p>

<p>
<a id="note110" href="#tag110">110.</a> Vopisco nella Stor. Aug. p. 236: il passo è chiarissimo,
ma Casaubono e Salmasio vorrebbero correggerlo.
</p>

<p>
<a id="note111" href="#tag111">111.</a> Vopisco nella Stor. Aug. p. 230, 232, 233. I Senatori
celebrarono quel felice ristabilimento con ecatombi e con pubbliche
allegrezze.
</p>

<p>
<a id="note112" href="#tag112">112.</a> Stor. Aug. p. 228.
</p>

<p>
<a id="note113" href="#tag113">113.</a> Vopisco nella Stor. Aug. p. 230. Zosimo l. I. p. 57.
Zonara, l. XII. p. 637. Due passi della vita di Probo (p. 236
238.) mi persuadono che questi Sciti, invasori del Ponto, fossero
Alani. Se dar possiam fede a Zosimo (l. I. 58.) Floriano
li perseguitò fino al Bosforo Cimmerio. Ma egli ebbe appena
tempo per una spedizione tanto lunga e difficile.
</p>

<p>
<a id="note114" href="#tag114">114.</a> Eutropio ed Aurelio Vittore dicon solamente ch'egli morì.
Vittore Giuniore aggiunge, ch'egli morì di febbre. Zosimo e
Zonara affermano, ch'egli fu ucciso dai soldati. Vopisco riferisce
le due relazioni, e sembra incerto. Sono per altro facilmente
conciliabili queste diverse opinioni.
</p>

<p>
<a id="note115" href="#tag115">115.</a> Secondo i due Vittori egli regnò precisamente dugento
giorni.
</p>

<p>
<a id="note116" href="#tag116">116.</a> Stor. Aug. 231. Zosimo, l. I. p. 58, 59. Zonara, l. XII.
p. 637. Aurelio Vittore dice che Probo assunse l'Impero nell'Illirico;
opinione la quale (benchè adottata da un uomo dottissimo)
getterebbe una insuperabile confusione in quel periodo
di storia.
</p>

<p>
<a id="note117" href="#tag117">117.</a> Stor. Aug. p. 229.
</p>

<p>
<a id="note118" href="#tag118">118.</a> Egli dovea inviare dei Giudici ai Parti, ai Persiani, ed
ai Sarmati, un Presidente alla Taprobana, ed un Proconsole
nell'Isola Romana, supposta dal Casaubono e da Salmasio
essere la Britannia. Una storia quale è la mia (dice Vopisco
con giusta modestia) non sussisterà mille anni per potere esporre
o giustificare la predizione.
</p>

<p>
<a id="note119" href="#tag119">119.</a> Per la vita privata di Probo, vedi Vopisco nella Stor.
Aug. p. 234, 237.
</p>

<p>
<a id="note120" href="#tag120">120.</a> Secondo la Cronaca Alessandrina egli era nell'età di cinquant'anni
quando morì.
</p>

<p>
<a id="note121" href="#tag121">121.</a> La lettera era indirizzata al Prefetto del Pretorio, il
quale (supposta la di lui buona condotta) egli promise di
mantenere nell'importante sua carica. Vedi Stor. Aug. p. 237.
</p>

<p>
<a id="note122" href="#tag122">122.</a> Vopisco nella Stor. Aug. p. 237. La data della lettera
è certamente erronea. In vece di <i>Non. Februar.</i> si può leggere
<i>Non. Augusti.</i>
</p>

<p>
<a id="note123" href="#tag123">123.</a> Stor. Aug. p. 238. È cosa strana che il Senato trattasse
Probo men favorevolmente di Marco Antonino. Avea quel
Principe ricevuto, anche prima della morte di Pio, il <i>Jus
quintae relationis</i>. Vedi Capitolin. nella Stor. Aug. p. 24.
</p>

<p>
<a id="note124" href="#tag124">124.</a> Vedi la rispettosa lettera di Probo al Senato dopo le
sue vittorie Germaniche Stor. Aug. p. 239.
</p>

<p>
<a id="note125" href="#tag125">125.</a> La data e la durata del Regno di Probo sono esattamente
fissate dal Cardinal Noris nella sua dotta opera, <i>De
Epochis Siro-Macedonum</i>, p. 96, 105. Un passo di Eusebio
congiunge il secondo anno di Probo con le Ere di diverse
città della Siria.
</p>

<p>
<a id="note126" href="#tag126">126.</a> Vopisco nella Stor. Aug. p. 239.
</p>

<p>
<a id="note127" href="#tag127">127.</a> Zosimo (l. I, p. 62-65) racconta una lunghissima e frivolissima
istoria di Licio, masnadiere Isaurico.
</p>

<p>
<a id="note128" href="#tag128">128.</a> Zosimo l. I, p. 65. Vopisco nella Stor. Aug. p. 239,
240. Ma sembra incredibile, che la disfatta dei selvaggi della
Etiopia potesse interessare il Monarca Persiano.
</p>

<p>
<a id="note129" href="#tag129">129.</a> Oltre a questi capi ben cogniti, fa Vopisco menzione
di vari altri, le azioni dei quali non sono venute a nostra
notizia.
</p>

<p>
<a id="note130" href="#tag130">130.</a> Vedi i Cesari di Giuliano e la Stor. Aug. p. 238, 240,
241.
</p>

<p>
<a id="note131" href="#tag131">131.</a> Zosimo, l. I. p. 62. Stor. Aug. p. 240. Ma l'ultima suppone
che fosse dato ad essi il castigo col consenso dei loro
Re: se ciò è vero, fu parziale come l'offesa.
</p>

<p>
<a id="note132" href="#tag132">132.</a> Vedi Cluver. Germania antica l. III. Tolomeo pone nel
loro paese la città di Calisia, che è forse Calish nella Slesia.
</p>

<p>
<a id="note133" href="#tag133">133.</a> <i>Feralis umbra</i>, tale è l'espressione di Tacito: è veramente
molto ardita.
</p>

<p>
<a id="note134" href="#tag134">134.</a> Tacit. Germania (c. 43.).
</p>

<p>
<a id="note135" href="#tag135">135.</a> Vopisco nella Stor. Aug. p. 238.
</p>

<p>
<a id="note136" href="#tag136">136.</a> Stor. Aug. p. 238, 239. Vopisco cita una lettera dell'Imperatore
al Senato, nella quale egli fa menzione del suo
disegno di ridurre la Germania in Provincia.
</p>

<p>
<a id="note137" href="#tag137">137.</a> Strabone l. VII. Secondo Velleio Patercolo (II. 108.)
Maroboduo condusse i suoi Marcomanni nella Boemia. Cluverio
(German. antic. III. 8.) prova che vennero dalla Svevia.
</p>

<p>
<a id="note138" href="#tag138">138.</a> Questi Regolatori del pagamento delle Decime furono
detti <i>Decumates</i>; Tacit. Germania, c. 29.
</p>

<p>
<a id="note139" href="#tag139">139.</a> Vedi le note dell'Abate de la Bleterie alla Germania di
Tacito, p. 183. La sua descrizione della muraglia è presa principalmente
(come dic'egli stesso) dall'Alsazia illustrata di Schoeflin.
</p>

<p>
<a id="note140" href="#tag140">140.</a> Vedi ricerche sopra i Chinesi e gli Egiziani, tom. II,
p. 81, 202. L'anonimo Autore è bene istruito del globo in
generale e della Germania in particolare: riguardo alla seconda,
egli cita un'Opera del sig. Hanselman; ma pare ch'egli
confonda la muraglia di Probo, destinata contro gli Alemanni,
con la fortificazione dei Mattiaci, costruita nelle vicinanze
di Francfort contro i Catti.
</p>

<p>
<a id="note141" href="#tag141">141.</a> Egli distribuì quasi cinquanta o sessanta Barbari in circa
per <i>numero</i>; come allor si chiamava un corpo, che non sappiamo
precisamente da quanti individui fosse composto.
</p>

<p>
<a id="note142" href="#tag142">142.</a> <i>Cambden, in Britannia</i>, introduzione, p. 136; ma egli
parla sopra un'incertissima congettura.
</p>

<p>
<a id="note143" href="#tag143">143.</a> Zosimo, l. 1, p. 62. Secondo Vopisco, un altro corpo
di Vandali fu meno fedele.
</p>

<p>
<a id="note144" href="#tag144">144.</a> Stor. Aug. p. 240. Furono probabilmente discacciati dai
Goti. Zosimo l. I. p. 66.
</p>

<p>
<a id="note145" href="#tag145">145.</a> Stor. Aug. p. 240.
</p>

<p>
<a id="note146" href="#tag146">146.</a> Panegir. antic. V. 18. Zosimo, l. I. p. 66.
</p>

<p>
<a id="note147" href="#tag147">147.</a> Vopisco nella Stor. Aug. p. 245, 246. L'infelice Oratore
avea studiata la retorica a Cartagine, e perciò era probabilmente
Mauro (Zosimo l. I, p. 60) anzichè Gallo, come lo
dice Vopisco.
</p>

<p>
<a id="note148" href="#tag148">148.</a> Zonara, l. XII. p. 638.
</p>

<p>
<a id="note149" href="#tag149">149.</a> Si racconta un esempio assai sorprendente della prodezza
di Proculo. Egli avea preso cento vergini Sarmate. Il
resto della storia egli stesso lo riferisca nella sua propria lingua;
«Ex his una nocte decem inivi: omnes tamen, quod
in me erat, mulieres intra dies quindecim reddidi». Vopisco
nella Stor. Aug. p. 247.
</p>

<p>
<a id="note150" href="#tag150">150.</a> Proculo, ch'era nativo di Albenga nella riviera di Genova,
armò duemila dei suoi schiavi. Grandi erano la sue
ricchezze, ma acquistate per mezzo di ladronecci. Fu poi un
detto della sua famiglia, <i>nec latrones esse, nec principes sibi
placere</i>. Vopisco Stor. Aug. p. 247.
</p>

<p>
<a id="note151" href="#tag151">151.</a> Stor. Aug. p. 240.
</p>

<p>
<a id="note152" href="#tag152">152.</a> Zosimo l. I. p. 66.
</p>

<p>
<a id="note153" href="#tag153">153.</a> Stor. Aug. p. 236.
</p>

<p>
<a id="note154" href="#tag154">154.</a> Aurelio Vittore in Probo; ma la politica di Annibale,
non ricordata da alcun altro più antico Scrittore, è inconciliabile
con la storia della sua vita. Egli lasciò l'Affrica in età
di nove anni, vi ritornò di quarantacinque ed immediatamente
perdè la sua armata nella decisiva battaglia di Zama: Livio,
XXX. 37.
</p>

<p>
<a id="note155" href="#tag155">155.</a> Stor. Aug. p. 240. Eutrop. IX, 17. Aurelio Vittore in
Probo. Vittore Juniore. Egli rivocò la proibizione di Domiziano,
ed accordò ai Galli, ai Brettoni, ed ai Pannonj la general
permissione di piantar viti.
</p>

<p>
<a id="note156" href="#tag156">156.</a> Giuliano fa una severa, e veramente eccessiva censura
del rigore di Probo, il quale, come egli pensa, meritò quasi
il suo destino.
</p>

<p>
<a id="note157" href="#tag157">157.</a> Vopisco nella Stor. Aug. p. 24. Egli profonde su questa
vana speranza un lungo squarcio d'insulsa eloquenza.
</p>

<p>
<a id="note158" href="#tag158">158.</a> <i>Turris ferrata.</i> Sembra che fosse una torre mobile e
fasciata di ferro.
</p>

<p>
<a id="note159" href="#tag159">159.</a> «Probus et vere Probus situs est: victor omnium gentium
barbararum: Victor etiam Tyrannorum».
</p>

<p>
<a id="note160" href="#tag160">160.</a> Tutto questo per altro può conciliarsi. Egli era nato a
Narbona nell'Illirico, confusa da Eutropio colla più famosa
città di quel nome nelle Gallie. Suo Padre potea essere un
Affricano, e sua madre una Dama Romana. Caro fu educato
egli stesso nella Capitale. Vedi Scaligero, <i>animadv. ad Euseb.
Chron.</i> p. 241.
</p>

<p>
<a id="note161" href="#tag161">161.</a> Probo aveva richiesto al Senato una statua equestre, ed
un palazzo di marmo a pubbliche spese, come ricompense dovute
al merito singolare di Caro. Vopisco nella Stor. Aug.
p. 249.
</p>

<p>
<a id="note162" href="#tag162">162.</a> Vopisco nella Stor. Aug. p. 242,249. Giuliano esclude
l'Imperator Caro, ed ambi i figliuoli di lui dal convito dei
Cesari.
</p>

<p>
<a id="note163" href="#tag163">163.</a> Giovanni Malela, tom. I. p. 401. Ma l'autorità di quel
Greco ignorante è molto leggiera. Egli ridicolosamente fa venire
da Caro la città di <i>Carre</i>, la Provincia di Caria, l'ultima
delle quali è menzionata da Omero.
</p>

<p>
<a id="note164" href="#tag164">164.</a> Stor. Aug. p. 249. Caro si congratulò coi Senatori perchè
uno del loro Ordine era stato fatto Imperatore.
</p>

<p>
<a id="note165" href="#tag165">165.</a> Stor. Aug. p. 242.
</p>

<p>
<a id="note166" href="#tag166">166.</a> Vedi la prima egloga di Calfurnio. Fontenelle ne preferisce
il disegno a quello del <i>Pollione</i> di Virgilio. Vedi
tom. III. pag. 148.
</p>

<p>
<a id="note167" href="#tag167">167.</a> Stor. Aug. p. 353. Eutropio, IX. 18. <i>Pagi annal.</i>
</p>

<p>
<a id="note168" href="#tag168">168.</a> Agatia l. IV. p. 135. Si trova una delle sue sentenze
nella Bibliot. Orient. del Sig. d'Herbelot. «La definizione
dell'umanità contiene tutte le virtù».
</p>

<p>
<a id="note169" href="#tag169">169.</a> Sinesio attribuisce questo fatto a Carino, ed è molto
più naturale di riferirlo a Caro, che a Probo, come vorrebbero
il Petavio ed il Tillemont.
</p>

<p>
<a id="note170" href="#tag170">170.</a> Vopisco nella Stor. Aug. p. 250. Eutropio IX. 18. I
due Vittori.
</p>

<p>
<a id="note171" href="#tag171">171.</a> Alla vittoria Persiana di Caro io riferisco il dialogo del
<i>Filopatride</i>, ch'è stato per tanto tempo un soggetto di disputa
tra i letterati. Ma sarebbe necessaria una dissertazione
per ischiarire e giustificare la mia opinione.
</p>

<p>
<a id="note172" href="#tag172">172.</a> Stor. Aug. p. 250. Ma Eutropio, Festo, Rufo, i duo Vittori,
Girolamo, Sidonio Apollinare, Sincello e Zonara, tutti
attribuiscono ad un fulmine la morte di Caro.
</p>

<p>
<a id="note173" href="#tag173">173.</a> Vedi <i>Nemesian. Cynegeticon.</i> V. I. ec.
</p>

<p>
<a id="note174" href="#tag174">174.</a> Vedi Festo ed i suoi comentatori sulla parola <i>Scribonianum</i>.
I <i>Luoghi</i> percossi dal fulmine venivan circondati
con un muro; le cose eran bruciate con misteriose cerimonie.
</p>

<p>
<a id="note175" href="#tag175">175.</a> Vopisco nella Stor. Aug. p. 250. Aurelio Vittore sembra
che presti fede alla predizione, ed approvi la ritirata.
</p>

<p>
<a id="note176" href="#tag176">176.</a> <i>Nemesian. Cynegiticon</i>, V. 69. Egli era contemporaneo,
ma poeta.
</p>

<p>
<a id="note177" href="#tag177">177.</a> <i>Cancellarius.</i> Questa parola, così umile nella sua origine,
è per una singolar fortuna divenuta il titolo della prima
gran carica di Stato nelle monarchie dell'Europa. Vedi
Casaubono e Salmasio, <i>ad Histor. August.</i> p. 253.
</p>

<p>
<a id="note178" href="#tag178">178.</a> Vopisco nella Stor. Aug. p. 253, 254. Eutropio, IX. 19.
Vittore Juniore. Il regno di Diocleziano, per vero dire, fu così
lungo e prospero, che dovè esser molto favorevole alla reputazione
di Carino.
</p>

<p>
<a id="note179" href="#tag179">179.</a> Vopisco nella Stor. Aug. p. 254. Egli lo nomina Caro, ma
il senso è naturale abbastanza, e le parole furono spesso confuse.
</p>

<p>
<a id="note180" href="#tag180">180.</a> Vedi Calfurnio egloga VII. 43. È da osservarsi che gli
spettacoli di Probo erano tuttavia recenti, e che il poeta vien
secondato dallo Storico.
</p>

<p>
<a id="note181" href="#tag181">181.</a> Il filosofo Montaigne (Saggi. L. III. 6.) fa un molto giusto
e vivace quadro della magnificenza romana in questi spettacoli.
</p>

<p>
<a id="note182" href="#tag182">182.</a> Vopisco nella Stor. Aug. p. 240.
</p>

<p>
<a id="note183" href="#tag183">183.</a> Vengono nominati <i>Onagri</i>: ma il numero n'è troppo
piccolo per semplici asini selvaggi. Cuper (de <i>Elephant. exercitat.</i>
II. 7) ha provocato con le autorità di Oppiano, di
Dione e di un Anonimo Greco, che si erano in Roma viste le
zebre. Vi furono portate da qualche isola dell'Oceano, forse
dal Madagascar.
</p>

<p>
<a id="note184" href="#tag184">184.</a> Carino presentò un ippopotamo (Vedi Calf. Eglog. VII.
66.) Negli ultimi spettacoli io non ritrovo coccodrilli, dei quali
una volta Augusto ne fece vedere trentasei. Dione Cassio, l. LV.
p. 781.
</p>

<p>
<a id="note185" href="#tag185">185.</a> Capitolin. nella Stor. Aug. p. 164, 165. Noi non conosciamo
gli animali, ch'egli nomina <i>archeleontes</i>: alcuni leggono
<i>argoleontes</i>, altri <i>agrioleontes</i>; ambedue queste correzioni
sono molto puerili.
</p>

<p>
<a id="note186" href="#tag186">186.</a> Plinio Stor. Nat. VIII. 6. Dagli annali di Pisone.
</p>

<p>
<a id="note187" href="#tag187">187.</a> Vedi Maffei Verona illustr. P. IV. l. I. c. 2.
</p>

<p>
<a id="note188" href="#tag188">188.</a> Maffei l. II. c. 7. L'altezza fu molto più esagerata dagli
antichi. S'innalzava quasi al Cielo, secondo Calfurnio (Eglog.
VII. 23), ed oltrepassava il termine della vista umana secondo
Ammiano Marcellino (XVI. 10.) Contuttociò quanto era
piccola cosa riguardo alla gran Piramide dell'Egitto, che ha
cinquecento piedi di perpendicolo!
</p>

<p>
<a id="note189" href="#tag189">189.</a> Secondo diverse copie di Vitruvio, si legge 77000, o
87000 spettatori; ma il Maffei (l. II. c. 12) su i sedili scoperti
non trova luogo che per 34000. Il rimanente entrava
nelle superiori gallerie coperte.
</p>

<p>
<a id="note190" href="#tag190">190.</a> Vedi Maffei l. II. c. 5-11. Egli tratta questo difficilissimo
soggetto con tutta la possibil chiarezza, e come architetto
non meno che come antiquario.
</p>

<p>
<a id="note191" href="#tag191">191.</a> Calfurnio Egloga VII. 64, 73. Curiosi sono questi versi;
e tutta l'Egloga è stata di un uso infinito al Maffei. Calfurnio
non men che Marziale, (vedi il suo I. libro) era poeta,
ma quando essi ritrassero l'anfiteatro, scrissero ambidue secondo
i propri lor sentimenti, e quei dei Romani.
</p>

<p>
<a id="note192" href="#tag192">192.</a> Vedi Plin. Stor. nat. XXXIII. 16. XXXVII. 11.
</p>

<p>
<a id="note193" href="#tag193">193.</a>
</p>

<div class="poem">
<p><i>Balteus en gemmis, en inclita porticus auro</i></p>
<p class="i2"><i>Certatim radiant ec.</i></p>
<p class="i6">Calfurn. VII.</p>
</div>

<p>
<a id="note194" href="#tag194">194.</a> <i>Et Martis vultus et Apollinis esse putavi</i>, dice Calfurnio;
ma Giovanni Malela, che avea forse veduto qualche ritratto
di Carino, lo rappresenta come grosso, piccolo e bianco,
tomo I. p. 403.
</p>

<p>
<a id="note195" href="#tag195">195.</a> Riguardo al tempo in cui questi giuochi romani furono
celebrati, Scaligero, Salmasio e Cuper si sono dati gran
pena per oscurare un soggetto chiarissimo.
</p>

<p>
<a id="note196" href="#tag196">196.</a> Nemesiano, nei Cinegetici, sembra che anticipi colla
sua immaginazione quel fausto giorno.
</p>

<p>
<a id="note197" href="#tag197">197.</a> Vinse tutte le corone a Nemesiano, col quale contendeva
nella poesia didattica. Il Senato eresse una statua al figliuolo
di Caro, con una iscrizione molto ambigua. «Al più
potente degli Oratori». Vedi Vopisco nella Stor. Aug. p. 251.
</p>

<p>
<a id="note198" href="#tag198">198.</a> Cagione almeno più naturale di quella che assegna Vopisco
(Stor. Aug. p. 251.) cioè il continuo piangere per la
morte di suo padre.
</p>

<p>
<a id="note199" href="#tag199">199.</a> Nella guerra Persiana, Apro fu sospettato di aver disegno
di tradir Caro. Stor. Aug. p. 250.
</p>

<p>
<a id="note200" href="#tag200">200.</a> Noi dobbiamo alla Cronica Alessandrina (p. 274) la notizia
del tempo e del luogo, dove Diocleziano fu eletto Imperatore.
</p>

<p>
<a id="note201" href="#tag201">201.</a> Stor. Aug. p. 251. Eutrop. IX. 18. <i>Hieronym. in Chron.</i>
Secondo questi <i>giudiziosi</i> Scrittori, la morte di Numeriano
si scoprì pel fetore del suo cadavere. Non si potevano forse
trovare aromati nella Tenda Imperiale?
</p>

<p>
<a id="note202" href="#tag202">202.</a> Aurelio Vittore. Eutropio, IX. 20. <i>Hieronym. in Chron.</i>
</p>

<p>
<a id="note203" href="#tag203">203.</a> Vopisco nella Stor. Aug. p. 252. La ragione, por cui
Diocleziano uccise <i>Apro</i> (cinghiale) era fondata sopra una
predizione e sopra un giuoco di parole egualmente ridicoli
che conosciuti.
</p>

<p>
<a id="note204" href="#tag204">204.</a> Eutropio ne segna il sito molto accuratamente; questo
fu tra il Monte Aureo ed il Viminiaco. Il Sig. Danville (Geograf.
antica tom. I. p. 304) pone Margo a Kastolatz nella Servia,
un poco sotto Belgrado e Semendria.
</p>

<p>
<a id="note205" href="#tag205">205.</a> Stor. Aug. p. 254. Eutrop. IX. 20. Aurelio Vittore. Vittore
in <i>Epitom.</i>
</p>

<p>
<a id="note206" href="#tag206">206.</a> Eutropio IX. 19. Vittore in Epitom. Sembra che la città
fosse propriamente detta Daclia da una piccola tribù d'Illirici.
(Vedi Cellario, Geograf. antic. tom. I. p. 393). Probabilmente
il primo nome del felice schiavo fu <i>Docles</i>, che allungò
dopo per servire alla greca armonia in quel di <i>Diocles</i>,
e che finalmente convertì in quello di <i>Diocletianus</i>, come
più proprio della maestà Romana. Prese parimente il nome
patrizio di Valerio, che gli viene ordinariamente dato da Aurelio
Vittore.
</p>

<p>
<a id="note207" href="#tag207">207.</a> Vedi Dacier sulla sesta satira del secondo libro di Orazio,
Cornel. Nip. nella vita di Eumene. c. I.
</p>

<p>
<a id="note208" href="#tag208">208.</a> Lattanzio (o chiunque fu l'autore del piccol trattato <i>de
mortibus persecutorum</i>) accusa in due luoghi Diocleziano di
<i>timidità</i> c. 7, 8. Nel cap. 9, dice di lui «erat in omni tumultu
meticulosus et animi disiectus».
</p>

<p>
<a id="note209" href="#tag209">209.</a> In questo elogio sembra che Aurelio Vittore insinui una
giusta, benchè indiretta censura, della crudeltà di Costanzo.
Apparisce dai fasti, che Aristobolo rimase Prefetto della città,
e che terminò con Diocleziano il Consolato ch'egli avea cominciato
con Carino.
</p>

<p>
<a id="note210" href="#tag210">210.</a> Aurel. Vittore nomina Diocleziano «Parentem potius
quam Dominum». Vedi Stor. Aug. p. 30.
</p>

<p>
<a id="note211" href="#tag211">211.</a> La questione del tempo, in cui Massimiano ricevesse la
dignità di Cesare e di Augusto, avea divisi i critici moderni,
e data occasione ad un gran numero di dotte dispute. Io ho
seguitato il Tillemont, (Stor. degl'Imperat. t. IV. p. 500-505)
che ha bilanciato le diverse difficoltà e ragioni colla solita sua
scrupolosa esattezza.
</p>

<p>
<a id="note212" href="#tag212">212.</a> In una orazione recitata dinanzi a lui (Panegir. vet. II. 8.)
Mamertino dubita se il suo Eroe, imitando la condotta di Annibale
e di Scipione, ne avesse mai udito i nomi. Possiamo
quindi benissimo inferire, che Massimiano ambiva più di essere
stimato come soldato che come uomo di lettere: ed in tal
guisa si può spesso saper la verità dal linguaggio medesimo
dell'adulazione.
</p>

<p>
<a id="note213" href="#tag213">213.</a> Lattanzio <i>de M. P.</i> c. 8 Aurel. Vittore. Siccome tra i
Panegirici si trovano orazioni recitate in lode di Massimiano,
ed altre che adulano i di lui avversarj a sue spese, si ricava
qualche verità da questo contrasto.
</p>

<p>
<a id="note214" href="#tag214">214.</a> Vedi i Panegir. 2 e 3, e particolarmente III. 3, 10, 14,
ma sarebbe cosa tediosa il copiare le prolisse ed affettate espressioni
della falsa loro eloquenza. Riguardo ai titoli si consulti
Aurel. Vittore, Lattanzio <i>de M. P.</i> c. 52. Spanhemio <i>de usu
Numism.</i> etc. Dissert. XII. 8.
</p>

<p>
<a id="note215" href="#tag215">215.</a> Aurel. Vittore, <i>in Epitom.</i> Eutrop. IX. 22. Lattanzio <i>de
M. P.</i> c. 8. <i>Hieronym. in Chron.</i>
</p>

<p>
<a id="note216" href="#tag216">216.</a> Il Tillemont non ha potuto rinvenire che tra i Greci moderni
il soprannome di Chlore. Verun notabile grado di pallidezza
non sembra potersi combinare col <i>rubor</i> menzionato
nel Panegir. V. 19.
</p>

<p>
<a id="note217" href="#tag217">217.</a> Giuliano, nipote di Costanzo, vanta la discendenza della
sua famiglia dai bellicosi Mesj (<i>Misopogon</i>, p. 348.) I Dardani
abitavano all'estremità della Mesia.
</p>

<p>
<a id="note218" href="#tag218">218.</a> Galerio sposò Valeria, figlia di Diocleziano. Se si parla
con precisione, Teodora, moglie di Costanzo, era soltanto figlia
della moglie di Massimiano. Spanhem. Dissertat. XI. 2.
</p>

<p>
<a id="note219" href="#tag219">219.</a> Questa divisione combina con quella delle quattro Prefetture:
vi è però qualche ragione di dubitare che fosse la
Spagna Provincia di Massimiano. Vedi Tillemont, tom. IV.
p. 517.
</p>

<p>
<a id="note220" href="#tag220">220.</a> Giuliano <i>in Caesarib.</i> p. 315 note di Spanhem. alla traduzione
Francese, p. 122.
</p>

<p>
<a id="note221" href="#tag221">221.</a> Il nome generico di <i>Bagaudae</i> (nel significato di ribelli)
continuò fino al quinto secolo nella Gallia. Alcuni critici
lo fanno venire dalla parola Celtica <i>Bagad</i>, assemblea
tumultuosa. Scaliger. <i>ad Euseb.</i> Du Cange <i>Glossar.</i>
</p>

<p>
<a id="note222" href="#tag222">222.</a> Cronica di Froissart vol. I. p. 182. II. 73-79. La semplicità
di questa Storia non è stata imitata dai nostri moderni
scrittori.
</p>

<p>
<a id="note223" href="#tag223">223.</a> Caesar. <i>De Bell. Gallic.</i> VI. 13. Orgetorige, di nazione
Svizzero, potè armare in sua difesa un corpo di diecimila
schiavi.
</p>

<p>
<a id="note224" href="#tag224">224.</a> L'oppressione e miseria loro vien confermata da Eumenio,
(Panegir. VI. 8.) <i>Gallias efferatas iniuriis</i>.
</p>

<p>
<a id="note225" href="#tag225">225.</a> Panegyr. Vet. II. 4. Aurel. Vitt.
</p>

<p>
<a id="note226" href="#tag226">226.</a> Eliano ed Amando. Noi abbiamo delle medaglie da loro
coniate. Goltzio in Thes. R. A. p. 117-121.
</p>

<p>
<a id="note227" href="#tag227">227.</a> <i>Levibus proeliis domuit</i>, Eutrop. IX. 20.
</p>

<p>
<a id="note228" href="#tag228">228.</a> Questo fatto per vero dire si fonda sopra un'autorità
ben leggiera, ch'è la vita di S. Babolino scritta probabilmente
nel VII secolo. Vedi Duchesne <i>Scriptores rerum Francicar.</i>
tom. I. p. 662.
</p>

<p>
<a id="note229" href="#tag229">229.</a> Aurelio Vittore li nomina Germani, Eutropio (IX. 21) li
nomina Sassoni. Ma Eutropio viveva nel secolo seguente, e sembra
far uso del linguaggio del suo tempo.
</p>

<p>
<a id="note230" href="#tag230">230.</a> Le tre espressioni di Eutropio, di Aurelio Vittore, e di
Eumenio <i>vilissime natus, Bataviae alumnus, et Menapiae civis</i>
ci danno una incerta notizia della nascita di Carausio. Il
Dott. Stukely però (Stor. di Carausio, p. 62) lo fa nativo di
S. David, e Principe del sangue Reale della Britannia. Egli
ne trovò la prima idea in Riccardo di <i>Cirencester</i>, pag. 44.
</p>

<p>
<a id="note231" href="#tag231">231.</a> Panegyr. V. 12. Era in quel tempo la Britannia sicura
e poco difesa.
</p>

<p>
<a id="note232" href="#tag232">232.</a> Panegyr, Vet. V. 11. VII. 9. L'oratore Eumenio desiderava
esaltar la gloria del suo Eroe (Costanzo), vantando
l'importanza di quella conquista. Nonostante la nostra lodevol
parzialità per la patria, è difficile di concepire, che al principio
del quarto secolo meritasse l'Inghilterra tutte queste lodi.
Un secolo e mezzo avanti somministrava appena il necessario
per pagar le truppe, che vi stavano di guarnigione. Vedi Appiano
nel proemio.
</p>

<p>
<a id="note233" href="#tag233">233.</a> Siccome si conserva tuttavia un gran numero di medaglie
di Carausio, egli è divenuto un oggetto favorito della curiosità
degli antiquarj; e sono state con sagace accuratezza investigate
tutte le particolarità della sua vita e delle sue azioni.
Il Dottore Stukely specialmente ha consacrato un grosso
volume all'Imperatore Britannico. Io ho fatto uso dei suoi
materiali, ed ho rigettate molte delle immaginarie sue congetture.
</p>

<p>
<a id="note234" href="#tag234">234.</a> Quando Mamertino recitò il suo primo panegirico, erano
terminati i preparativi navali di Massimiano, e l'oratore presagiva
una sicura vittoria. Il solo suo silenzio nel secondo panegirico
servirebbe a mostrarci che la spedizione non ebbe
un felice successo.
</p>

<p>
<a id="note235" href="#tag235">235.</a> Aurel. Vittore, Eutropio, e le medaglie (Pax Augg.)
c'informano di questa temporanea riconciliazione: ma io non
presumerò (come ha fatto il Dott. Stukely, Storia metallica
di Carausio, p. 86. etc.) di riferire gli articoli medesimi del
trattato.
</p>

<p>
<a id="note236" href="#tag236">236.</a> Si trovano in Aurelio Vittore ed in Eutropio pochi squarci
concernenti la conquista della Britannia.
</p>

<p>
<a id="note237" href="#tag237">237.</a> Giovanni Malela, nella Cron. Antiochen. tom. I p. 408,
409.
</p>

<p>
<a id="note238" href="#tag238">238.</a> Zosim. l. I. p. 3. Questo Storico parziale sembra che
celebri la vigilanza di Diocleziano colla mira di far vedere la
negligenza di Costantino. Sentiamo l'espressioni d'un oratore:
«nam quid ego alarum et cohortium castra percenseam,
toto Rheni et Istri et Euphratis limite restituta» <i>Panegyr.
vet.</i> IV. 18.
</p>

<p>
<a id="note239" href="#tag239">239.</a> <i>Ruunt omnes in sanguinem suum populi, quibus non
contigit esse Romanis, obstinataeque feritatis poenas nunc
sponte persolvunt. Panegyr. Vet.</i> III. 16. Mamertino illustra
il fatto coll'esempio di quasi tutte le nazioni del mondo.
</p>

<p>
<a id="note240" href="#tag240">240.</a> Egli si lamentava, benchè non con esatta verità. «Jam
fluxisse annos quindecim, in quibus in Illyrico, ad ripam
Danubii relegatus, cum gentibus barbaris luctaret». Lattanzio
<i>de M. P.</i> c. 18.
</p>

<p>
<a id="note241" href="#tag241">241.</a> Nel testo Greco di Eusebio, si legge seimila, numero
che io ho preferito al sessantamila di Girolamo, di Orosio,
di Eutropio, e del suo Greco traduttore Peanio.
</p>

<p>
<a id="note242" href="#tag242">242.</a> <i>Panegyr. vet.</i> VII. 21.
</p>

<p>
<a id="note243" href="#tag243">243.</a> Eravi uno stabilimento di Sarmati nelle vicinanze di
Treveri, che sembra essere stato abbandonato da quei neghittosi
Barbari. Auson. ne parla <i>in Mosel.</i>
</p>

<div class="poem">
<p><i>Unde iter ingredieus nemorosa per avia solum,</i></p>
<p><i>Et nulla humani spectans vestigia, cultus</i></p>
<p class="dots">··············</p>
<p><i>Arvaque Sauromatum nuper metata colonis</i></p>
</div>

<p>
Vi era una città dei Carpi nella Mesia inferiore.
</p>

<p>
<a id="note244" href="#tag244">244.</a> Vedi le congratulazioni di Eumenio, scritte in istile di
Retore. Panegyr. VII. 9.
</p>

<p>
<a id="note245" href="#tag245">245.</a> Scaligero (<i>Animadvers. ad Euseb.</i> p. 243.) decide al
suo solito, che i <i>Quinquegenziani</i>, o sia le cinque nazioni Affricane,
erano le cinque grandi città, la Pentapoli della pacifica
Provincia di Cirene.
</p>

<p>
<a id="note246" href="#tag246">246.</a> Dopo la sua disfatta, Giuliano si trapassò il petto con
una spada, e si lanciò immediatamente nelle fiamme, Vittor.
<i>in Epitom.</i>
</p>

<p>
<a id="note247" href="#tag247">247.</a> «Tu ferocissimos Mauritaniae populos, inaccessis montium
jugis et naturali munitione fidentes, expugnasti, recepisti,
transtulisti.» <i>Panegyr. Vet.</i> VI. 8.
</p>

<p>
<a id="note248" href="#tag248">248.</a> Vedi la descrizione di Alessandria in <i>Hirtius de Bello
Alexandria</i>. c. 5.
</p>

<p>
<a id="note249" href="#tag249">249.</a> Eutrop. IX. 24. Orosio, VII. 25. Giovanni Malela nella
Cron. Antioch. p. 409, 410. Eumenio, però ci assicura, che
fu l'Egitto pacificato dalla clemenza di Diocleziano.
</p>

<p>
<a id="note250" href="#tag250">250.</a> Eusebio (<i>in Chron.</i>) fissa la loro distruzione alcuni anni
avanti, ed in un tempo in cui l'Egitto istesso erasi ribellato
dai Romani.
</p>

<p>
<a id="note251" href="#tag251">251.</a> Strabone, l. XVII. p. 1. 172. Pomponio Mela l. I. c. 4:
sono curiose le parole: «Intra si credere libet, vix homines
magisque semiferi; Ægipanes, et <i>Blemmyes</i> et Satyri.»
</p>

<p>
<a id="note252" href="#tag252">252.</a> «Ausus sese inserere fortunae et provocare arma Romana.»
</p>

<p>
<a id="note253" href="#tag253">253.</a> Ved. Procopio <i>De Bell. Persic.</i> l. I. c. 19.
</p>

<p>
<a id="note254" href="#tag254">254.</a> Egli fissò il pubblico mantenimento di grano pel popolo
di Alessandria a due milioni di <i>medimni</i>, quattrocentomila
sacca in circa, <i>Chron.</i> Paschal. p. 176. Procop. <i>Hist. Arcan.</i>
c. 26.
</p>

<p>
<a id="note255" href="#tag255">255.</a> Giovanni di Antiochia <i>in Excerpt. Valerian.</i> p. 834. Suida
in Diocleziano.
</p>

<p>
<a id="note256" href="#tag256">256.</a> Vedi una breve storia e confutazione dell'alchimia nelle
opere di un filosofo compilatore, la Mothe le Vayer, tom. 1,
p. 327-353.
</p>

<p>
<a id="note257" href="#tag257">257.</a> Vedi l'educazione e la forza di Tiridate nella storia Armena
di Mosè di Corene, l. II. c. 76. Egli potea prendere
due tori selvaggi per le corna e romperle colle sue mani.
</p>

<p>
<a id="note258" href="#tag258">258.</a> Se prestiamo fede al più giovine Vittore, il quale suppone
che nell'anno 323 Licinio avesse solamente sessant'anni,
egli appena potrebbe esser la stessa persona del protettor di
Tiridate; ma noi sappiamo da molto miglior autorità (Eusebio
Stor. Ecclesiast. l. X. cap. 8.) che Licinio era allora nell'ultimo
periodo della vecchiezza: sedici anni avanti, vien rappresentato
con capelli canuti, e come contemporaneo di Galerio.
Vedi Lattanz. c. 31. Licinio era nato probabilmente verso
l'anno 250.
</p>

<p>
<a id="note259" href="#tag259">259.</a> Vedi i libri 62 e 63 di Dione Cassio.
</p>

<p>
<a id="note260" href="#tag260">260.</a> Mosè di Corene, Stor. Armen. l. II. c. 74. Le statue erano
state erette da Valarsace, che regnava nell'Armenia circa 130
anni avanti Cristo, e fu il primo Re della famiglia di Arsace
(Vedi Mosè, Stor. Armen. l. II. 2, 3). La deificazione degli
Arsaci vien menzionata da Giustino (XLI. 5.) e da Ammiano
Marcellino. (XXIII. 6.)
</p>

<p>
<a id="note261" href="#tag261">261.</a> La nobiltà Armena era numerosa e potente. Mosè fa menzione
di molte famiglie, le quali erano illustri sotto il regno
di Valarsace (l. II. 7.) e le quali sussistevano ancora al suo
tempo verso la metà del quinto secolo. Vedi la Prefaz. dei
suoi editori.
</p>

<p>
<a id="note262" href="#tag262">262.</a> Si chiamava Chosroi-duchta, e non avea l'<i>or patulum</i>
come le altre donne. (Stor. Armen. l. II. c. 79.) Io non intendo
tal frase.
</p>

<p>
<a id="note263" href="#tag263">263.</a> Nella Storia Armena (l. II. 78) come ancora nella Geografia,
(p. 367) la China trovasi nominata Zenia, o Zenastan.
Vien distinta dalla seta, dalla opulenza degli abitanti, e dal
loro amore per la pace sopra tutte le altre nazioni del mondo.
</p>

<p>
<a id="note264" href="#tag264">264.</a> Vou-ti, il primo Imperatore della settima Dinastia, che
allora regnava nella China, ebbe dei trattati politici colla
Fergana, provincia della Sogdiana, e si dice che ricevesse
un'ambasceria Romana. (Stor. degli Unni, tom. I. pag. 38.)
In quei secoli i Chinesi teneano una guarnigione in Kashgar,
ed uno dei lor Generali, verso i tempi di Traiano, si avanzò
fino al mar Caspio. Riguardo al commercio tra la China ed
i paesi occidentali, si può consultare una interessante memoria
del sig. de Guignes nell'Accademia delle Iscriz. tom. XXXII.
pag. 355.
</p>

<p>
<a id="note265" href="#tag265">265.</a> Vedi Stor. Armen. l. II. c. 81.
</p>

<p>
<a id="note266" href="#tag266">266.</a> <i>Ipsos Persas ipsumque Regem, ascitis Saccis et Ruffis
et Gellis, petit frater Ormies.</i> Panegyr. Vet. III. I Saci
erano una nazione di Sciti erranti, accampati verso la sorgente
dell'Oxo e del Jaxarte. I Gelli erano gli abitatori del
Ghilan lungo il mar Caspio, che sotto nome di Dilemiti, infestarono
per tanto tempo la Monarchia Persiana. Vedi D'Herbelot,
Bibliot. Orient.
</p>

<p>
<a id="note267" href="#tag267">267.</a> Mosè di Corene tralascia affatto questa seconda rivoluzione
che io sono stato costretto a ricavare da un passo di
Ammiano Marcellino (l. XXIII. 5). Lattanzio parla dell'ambizione
di Narsete «Concitatus domesticis exemplis avi sui Saporis
ad occupandum Orientem magnis copiis inhiabat». <i>De
Mort. Persecut.</i> c. 9.
</p>

<p>
<a id="note268" href="#tag268">268.</a> Possiamo fermamente credere, che Lattanzio ascrive a
codardia la condotta di Diocleziano. Giuliano nella sua orazione
dice, che egli rimase con tutte le forze dell'Impero; frase
molto iperbolica.
</p>

<p>
<a id="note269" href="#tag269">269.</a> I nostri cinque compendiatori, Eutropio, Festo, i due
Vittori, ed Orosio, tutti riferiscono l'ultima e gran battaglia;
ma Orosio è il solo che parla delle due prime.
</p>

<p>
<a id="note270" href="#tag270">270.</a> La natura del paese è benissimo descritta da Plutarco
nella vita di Crasso, e da Senofonte nel primo libro dell'Anabasi.
</p>

<p>
<a id="note271" href="#tag271">271.</a> Vedi la Dissertazione di Foster nel secondo volume della
traduzione dell'Anabasi di Spelman, che ardisco raccomandare
come una delle migliori traduzioni che abbiamo.
</p>

<p>
<a id="note272" href="#tag272">272.</a> Stor. Armen. l. II. c. 76. Io ho trasferito questa impresa
di Tiridate da una disfatta immaginaria a quella reale di
Galerio.
</p>

<p>
<a id="note273" href="#tag273">273.</a> Ammian. Marcell. l. XIV. Il miglio, nelle mani di Eutropio
(IX. 24.) di Festo (c. 2.) e di Orosio (VIII. 25.) facilmente
si estendeva a diverse miglia.
</p>

<p>
<a id="note274" href="#tag274">274.</a> Aurel. Vittore. Giornandes <i>de rebus Geticis</i> c. 21.
</p>

<p>
<a id="note275" href="#tag275">275.</a> Aurelio Vittore dice «Per Armeniam in hostes contendit,
quae ferme sola, seu facilior vincendi via est». Egli
seguitò la condotta di Traiano, e l'idea di Giulio Cesare.
</p>

<p>
<a id="note276" href="#tag276">276.</a> Senofonte, Anabasi, l. III. Per questa ragione la cavalleria
Persiana si accampava a sessanta stadi dal nemico.
</p>

<p>
<a id="note277" href="#tag277">277.</a> Il fatto vien riferito da Ammiano, l. XXII. Invece di
<i>Saccum</i>, alcuni leggono <i>Scutum</i>.
</p>

<p>
<a id="note278" href="#tag278">278.</a> I Persiani riconoscevano la superiorità dei Romani nel
morale e nella milizia. Eutrop. IX. 24. Ma questo rispetto e
gratitudine per i nemici raramente si trovava nelle proprie loro
relazioni.
</p>

<p>
<a id="note279" href="#tag279">279.</a> Il ragguaglio del trattato è preso dai frammenti di Patrizio
nell'<i>Excerpta Legationum</i> pubblicato nella collezione
Bizantina. Patrizio vivea sotto Giustiniano; ma è evidente dalla
natura dei suoi materiali, ch'ei gli avea ricavati da Scrittori
più autentici e rispettabili.
</p>

<p>
<a id="note280" href="#tag280">280.</a> «Adeo Victor» (dice Aurelio) «ut ni Valerius, cujas nudi
omnia gerebantur, abnuisset, Romani fasces in provinciam
novam ferrentur. Verum pars terrarum tamen nobis utilior
quaesita».
</p>

<p>
<a id="note281" href="#tag281">281.</a> Egli era stato Governatore di Sumio. (Pietro Patrizio
<i>in Excerpt. Legat.</i> p. 30.) Pare che Mosè di Corene (<i>Geograph.</i>
p. 360.) faccia menzione di questa Provincia che giace
all'Oriente del monte Ararat.
</p>

<p>
<a id="note282" href="#tag282">282.</a> Per un errore del geografo Tolomeo, la situazione di Singara
è trasferita dall'Abora al Tigri, il che può aver cagionato
l'abbaglio di Patrizio in fissar per limite l'ultimo fiume
invece del primo. La linea della frontiera Romana traversava
il corso del Tigri senza mai seguitarlo.
</p>

<p>
<a id="note283" href="#tag283">283.</a> Procopio <i>de Aedificiis</i>. I. II. c. 6.
</p>

<p>
<a id="note284" href="#tag284">284.</a> Si conviene da tutti di tre di quelle Province, Zadicene,
Arzanene, e Carduene. Ma invece delle altre due, Patrizio
(<i>in Excerpt. Leg.</i> p. 30.) inserisce Rehimene e Sofene.
Io ho preferito Ammiano, (l. XXV. 7.) perchè si potrebbe
provare che la Sofene non fu mai nelle mani dei Persiani
nè avanti il Regno di Diocleziano, nè dopo quel di Gioviano.
Per mancanza di carte esatte, come quelle del Sig. Danville,
quasi tutti i moderni, dietro la scorta di Tillemont e di
Valesio, hanno immaginato che le cinque Province erano situate
di là dal Tigri relativamente alla Persia e non a Roma.
</p>

<p>
<a id="note285" href="#tag285">285.</a> Senofon. Anabasis l. IV. I loro archi erano lunghi tre
cubiti, ed i loro dardi due; essi rotolavano pietre, ciascuna
delle quali era il carico solito d'un carro. Trovarono i Greci
moltissimi villaggi in quel rozzo paese.
</p>

<p>
<a id="note286" href="#tag286">286.</a> Al dir di Eutropio (VI. 9 come il testo è rappresentato
dai migliori Mss.) la città di Tigranocerta era nell'Arzanene.
I nomi e la situazione delle altre tre non possono con
certezza indicarsi.
</p>

<p>
<a id="note287" href="#tag287">287.</a> Si confronti Erodoto, l. I. pag. 27 con Mosè di Corene.
Stor. Arm. l. II. p. 84, e la carta dell'Armenia pubblicata
dai suoi Editori.
</p>

<p>
<a id="note288" href="#tag288">288.</a> <i>Hiberi, locorum potentes, Caspia via Sarmatam in Armenios
raptim effundunt</i>. (Tacit. Annal. VI. 34). Vedi Strabone
Geograf. l. XI. p. 764.
</p>

<p>
<a id="note289" href="#tag289">289.</a> Pietro Patrizio (<i>in Excerpt. Legat</i>. p. 30.) è il solo scrittore
che faccia menzione dell'articolo dell'Iberia in quel trattato.
</p>

<p>
<a id="note290" href="#tag290">290.</a> Eusebio <i>in Chron</i>. Pagi <i>ad annum.</i> Fino al ritrovamento
del trattato de <i>Mortibus Persecutorum</i>, era incerto
se il trionfo, ed i Vicennali erano stati celebrati nel tempo
stesso.
</p>

<p>
<a id="note291" href="#tag291">291.</a> Sembra che Galerio in tempo dei Vicennali rimanesse
nel suo campo sul Danubio. Vedi Lattanzio <i>de M. P.</i> c. 38.
</p>

<p>
<a id="note292" href="#tag292">292.</a> Eutropio (IX. 27.) ne fa menzione come di parte del
trionfo, siccome le <i>Persone</i> erano state restituite a Narsete,
non si potè far vedere che le loro <i>Immagini</i>.
</p>

<p>
<a id="note293" href="#tag293">293.</a> Livio ci dà una parlata di Camillo su questo soggetto
(V. 51-55.) piena di eloquenza e di affetto in opposizione al
disegno di trasferire la sede del Governo da Roma alla vicina
Città di Veji.
</p>

<p>
<a id="note294" href="#tag294">294.</a> Fu a Giulio Cesare rimproverata l'intenzione di trasportare
l'Impero in Ilio o in Alessandria. Vedi Svetonio nei
Cesari, c. 79. Secondo l'ingegnosa congettura di Lefevre e
di Dacier, la terza ode del terzo libro di Orazio fu destinata
a distogliere Augusto dall'esecuzione di un simil disegno.
</p>

<p>
<a id="note295" href="#tag295">295.</a> Vedi Aurelio Vittore, che fa parimente menzione degli
edifizi da Massimiano eretti in Cartagine, probabilmente in
tempo della guerra contro i Mori. Noi inseriremo alcuni versi
di Ausonio de Clar. Urb. V.
</p>

<div class="poem">
<p>«Et Mediolani mira omnia: copia rerum;</p>
<p>Innumerae cultaeque domus; facunda virorum</p>
<p>Ingenia, et mores laeti, tum duplice muro</p>
<p>Amplificata loci species; populique voluptas</p>
<p>Circus, et inclusi moles cuneata Theatri,</p>
<p>Templa, Palatinaque arces, opulensque Moneta,</p>
<p>Et regio <i>Herculei</i> Celebris sub honore lavacri.</p>
<p>Cunctaque marmoreis ornata Perystyla signis;</p>
<p>Maeniaque in valli formam circumdata labro,</p>
<p>Omnia, quae magnis operum velut aemula formis</p>
<p>Excellunt: nec juncta premit vicinia Romae.»</p>
</div>

<p>
<a id="note296" href="#tag296">296.</a> Lattanzio <i>de M. P.</i> c. 7. Libanio, Orazion. VIII. p. 203.
</p>

<p>
<a id="note297" href="#tag297">297.</a> Lattanzio <i>de M. P.</i> c. 17. In una simile congiuntura
Ammiano riferisce la <i>dicacità della plebe</i>, come non molto
gradevole ad un orecchio Imperiale. Ved. I. XVI. p. 10.
</p>

<p>
<a id="note298" href="#tag298">298.</a> Lattanzio accusa Massimiano di aver distrutto <i>fictis criminationibus lumina Senatus</i> (<i>de M. P.</i> c. 8.) Aurelio Vittore
parla molto dubbiosamente della fede di Diocleziano verso
i suoi amici.
</p>

<p>
<a id="note299" href="#tag299">299.</a> «Truncatae vires urbis, imminuto Praetoriarum cohortium
atque in armis vulgi numero». Aurel. Vittore. Lattanzio
attribuisce a Galerio la continuazione del medesimo disegno. (c. 26.)
</p>

<p>
<a id="note300" href="#tag300">300.</a> Questi erano corpi veterani acquartierati nell'Illirico;
e secondo l'antico stabilimento, ciascuno era di seimila uomini.
Essi aveano acquistata molta riputazione per l'uso delle
<i>plumbatae</i> o dardi carichi di piombo. Ogni soldato ne portava
cinque, ch'egli lanciava a una distanza considerabile
con gran forza e destrezza. Vedi Vegezio, l. 17.
</p>

<p>
<a id="note301" href="#tag301">301.</a> Vedi il Codice Teodos. l. VI. Tit. II. col commentario
del Gotofredo.
</p>

<p>
<a id="note302" href="#tag302">302.</a> Vedi la XII. Dissertazione nell'eccellente opera dello
Spanemio <i>De usu Numismatum</i>. Dalle medaglie, dalle iscrizioni
e dagli Storici egli esamina ogni titolo separatamente, e
lo rintraccia da Augusto fino alla sua soppressione.
</p>

<p>
<a id="note303" href="#tag303">303.</a> Plinio (nel Panegir. c. 3-55. etc. ) parla del titolo di
<i>Dominus</i> con esecrazione, come sinonimo di <i>Tiranno</i>, ed opposto
al <i>Principe</i>. E lo stesso Plinio dà regolarmente quel
titolo (nel decimo libro delle lettere) al suo amico più che
padrone, al virtuoso Traiano. Questa strana contraddizione imbroglia
i commentatori che pensano, ed i traduttori che possono
scrivere.
</p>

<p>
<a id="note304" href="#tag304">304.</a> Sinesio <i>de Regno</i>, Ediz. del Petav. p. 15. Io sono obbligato
di questa citazione all'Abate <i>de la Bleterie</i>.
</p>

<p>
<a id="note305" href="#tag305">305.</a> Vedi Vendale <i>De consecratione</i>, p. 354. etc. Era costume
degl'Imperatori di far menzione (nel preambolo delle
leggi) della loro <i>Divinità</i>, della <i>Sacra Maestà</i>, degli <i>Oracoli
Divini</i> etc... Secondo Tillemont, Gregorio Nazianzeno si lamenta
molto amaramente di una tale profanazione, specialmente
quando era usata da un Imperatore Ariano.
</p>

<p>
<a id="note306" href="#tag306">306.</a> Vedi Spanem. <i>de usu Numismat.</i> Dissert. XII.
</p>

<p>
<a id="note307" href="#tag307">307.</a> Aurel. Vittore. Eutropio, IX. 26. Apparisce dai Panegiristi,
che i Romani si riconciliarono ben tosto col nome e
colla cerimonia dell'adorazione.
</p>

<p>
<a id="note308" href="#tag308">308.</a> Le novità, introdotte Diocleziano, sono principalmente
dedotte, I. da alcuni passi molto forti di Lattanzio, e II. dai
nuovi e vari impieghi, che nel Codice Teodosiano compariscono
già stabiliti nel principio del regno di Costantino.
</p>

<p>
<a id="note309" href="#tag309">309.</a> Lattanzio <i>de M. P.</i> c. 7.
</p>

<p>
<a id="note310" href="#tag310">310.</a> «Indicta lex nova quae sane illorum temporum modestia
tolerabilis, in perniciem processit.» Aurelio Vittore,
il quale ha delineato il carattere di Diocleziano con buon
senso, ma in cattivo latino. «Solus omnium post conditum
Romanum Imperium, qui ex tanto fastigio sponte ad privatae
vitae statum civitatemque remearet.» Eutrop. IX. 28.
</p>

<p>
<a id="note311" href="#tag311">311.</a> Le particolarità del viaggio, e della malattia sono prese
da Lattanzio (c. 17.) che può <i>talvolta</i> fare autorità per i
fatti pubblici, benchè raramente per gli aneddoti particolari.
</p>

<p>
<a id="note312" href="#tag312">312.</a> Aurelio Vittore attribuisce la rinunzia, di cui si eran
fatti tanti vari giudizi, primo al disprezzo che avea Diocleziano
per l'ambizione; e secondariamente, al suo timore delle
soprastanti turbolenze. Uno dei Panegiristi (VI. 9.) assegna
l'età e le infermità di Diocleziano come naturale cagione del
suo ritiro.
</p>

<p>
<a id="note313" href="#tag313">313.</a> Le difficoltà non meno che gli sbagli che accompagnano
le date dell'anno e del giorno della rinunzia di Diocleziano,
sono perfettamente schiarite da Tillemont, Stor. degli Imperatori,
tom. IV. Pag. 525. Nota 19. e dal Pagi <i>ad annum</i>.
</p>

<p>
<a id="note314" href="#tag314">314.</a> Vedi Panegyr. Veter. VI. 9. L'orazione fu recitata dopo
che Massimiano ebbe ripresa la porpora.
</p>

<p>
<a id="note315" href="#tag315">315.</a> Eumenio gli fa un bellissimo elogio. «At enim divinum
illum virum, qui primus Imperium et participavit et
posuit, consilii et facti sui non paenitet; nec amisisse se putat
quod sponte transcripsit. Felix beatusque vere quem vestra
tantorum Principum colunt obsequia privatum!» Panegyr.
Vet. VII, 15.
</p>

<p>
<a id="note316" href="#tag316">316.</a> Siamo debitori al più giovine Vittore di questo celebre
motto. Eutropio ne fa la relazione in un modo più generale.
</p>

<p>
<a id="note317" href="#tag317">317.</a> Stor. Aug. p. 123-124. Vopisco avea sentito questo discorso
da suo padre.
</p>

<p>
<a id="note318" href="#tag318">318.</a> Il più giovane Vittore accenna questa voce. Ma siccome
Diocleziano avea disgustato un potente e fortunato partito,
la sua memoria è stata caricata di ogni delitto e di ogni
infortunio. Fu affermato che egli morisse arrabbiato, che fosse
condannato come reo dal Senato Romano, ec.
</p>

<p>
<a id="note319" href="#tag319">319.</a> Vedi gli Itinerarj, p. 269-272. Ediz. Wesseling.
</p>

<p>
<a id="note320" href="#tag320">320.</a> L'Abate Fortis nel suo Viaggio in Dalmazia, p. 43 (stampato
a Venezia nell'anno 1774 in due volumetti in quarto)
cita una descrizione MS. delle antichità di Salona, composta
da Giambattista Giustiniani verso la metà del XVI secolo.
</p>

<p>
<a id="note321" href="#tag321">321.</a> Adams, Antichità del palazzo di Diocleziano in Spalatro,
p. 6. Possiamo aggiungervi una circostanza o due, tratte
dall'Abate Fortis. Il piccolo fiume Hyader, menzionato da Lucano,
produce le più eccellenti trote, il che un sagace Scrittore,
forse un monaco, suppone essere stato uno dei principali
motivi che determinarono Diocleziano nella scelta del suo
ritiro. Fortis. p. 45. Lo stesso autore (p. 38) osserva, che rinasce
in Spalatro il gusto per l'agricoltura; e che da una società
di signori è stato assegnato un campo vicino alla città
per farvi sperienze intorno alla medesima.
</p>

<p>
<a id="note322" href="#tag322">322.</a> Costantin. <i>Orat. ad caetum.</i> Sanct. c. 25. In questa
orazione, l'Imperatore, o il Vescovo che per lui la compose,
affetta di riportare il miserabil fine di tutti i persecutori della
Chiesa.
</p>

<p>
<a id="note323" href="#tag323">323.</a> Constantin. Porphyr. <i>de Statu Imper.</i> p. 86.
</p>

<p>
<a id="note324" href="#tag324">324.</a> Danville, Geograf. Ant. tom. I. p. 162.
</p>

<p>
<a id="note325" href="#tag325">325.</a> I Sigg. Adams e Clerisseau, accompagnati da due Dragomanni,
visitarono Spalatro nel mese di Luglio 1757. La magnifica
opera, frutto del lor viaggio, fu pubblicata in Londra
sette anni dopo.
</p>

<p>
<a id="note326" href="#tag326">326.</a> Io citerò le parole dell'Abate Fortis. «È bastevolmente
nota agli amatori dell'architettura, e dell'antichità l'opera
del Sig. Adams, che ha donato molto a quei superbi vestigi
coll'abituale eleganza del suo toccalapis, e del suo bulino.
In generale la rozzezza dello scalpello, e il cattivo gusto
del secolo vi gareggiano colla magnificenza del fabbricato.»
Vedi Viaggio nella Dalmazia, p. 40.
</p>

<p>
<a id="note327" href="#tag327">327.</a> L'oratore Eumenio fu segretario degli Imperatori, Massimiano
e Costanzo, e Professore di Rettorica nel Collegio di
Autun. Il suo salario era di seicentomila sesterzi che, secondo
il più basso computo di quel secolo, doveano essere più di
seimila zecchini. Egli chiese generosamente la permissione
d'impiegarli in riedificare il Collegio. Vedi la sua orazione
<i>de restaurandis scholis</i>; la quale, benchè non esente di vanità,
può fargli perdonare i suoi Panegirici.
</p>

<p>
<a id="note328" href="#tag328">328.</a> Porfirio morì verso il tempo della rinunzia di Diocleziano.
La vita del suo maestro Plotino, da lui composta, ci
dà la più compiuta idea del genio di quella Setta e dei costumi
di quelli che la professavano. Questo molto curioso opuscolo
è inserito in Fabricio, <i>Bibliotheca Graeca</i>, tom. IV.
p. 88-148.
</p>

<p>
<a id="note329" href="#tag329">329.</a> Il Sig. di Montesquien (Considerations sur la grandeur
et la decadence des Romains, c. 17.) suppone sull'autorità di
Orosio e di Eusebio, che in quella occasione l'Impero per
la prima volta fu <i>realmente</i> diviso in due parti. È difficile
però di rinvenire in qual parte il sistema di Galerio differisse
da quello di Diocleziano.
</p>

<p>
<a id="note330" href="#tag330">330.</a> <i>Hic non modo amabilis, sed etiam venerabilis Gallis
fuit, praecipue quod Diocletiani suspectam prudentiam, et
Maximiani sanguinariam violentiam Imperio ejus evaserant:
Eutrop. Breviar. X. I.</i>
</p>

<p>
<a id="note331" href="#tag331">331.</a> <i>Divitiis Provincialium (vel Provinciarum) ac privatorum
studens, fisci commoda non admodum affectans; ducensque
melius publicas opes a privatis haberi, quam intra
unum claustrum reservari. Id. ibid.</i> Egli portò questa
massima tanto innanzi, che ogni qualvolta facea trattamento,
era obbligato a prendere in prestito un servito di argenteria.
</p>

<p>
<a id="note332" href="#tag332">332.</a> Lattanzio <i>de Mort. Persecutor.</i> c. 16. Se fossero le particolarità
di questa conferenza più conformi alla verità ed al
decoro, si potrebbe sempre dimandare, come vennero a notizia
di un oscuro Retore? Ma vi sono vari Storici che ci
fanno ricordare l'ammirabile eletto del gran Condè al Cardinale
di Retz. «Ces coquins nous font parler et agir, come ils
auroient fait eux mêmes à notre place».
</p>

<p>
<a id="note333" href="#tag333">333.</a> <i>Sublatus nuper a pecoribus et silvis</i> (dice Lattanzio,
<i>de M. P.</i> c. 19.) <i>statim scutarius, continuo Protector, mox
Tribunus, postridie Caesar, accepit Orientem</i>, Aurel. Vittore
è troppo liberale in dargli tutta la porzione di Diocleziano.
</p>

<p>
<a id="note334" href="#tag334">334.</a> La sua esattezza e la sua fedeltà sono riconosciute eziandio
da Lattanzio. (<i>de M. P.</i> c. 18.)
</p>

<p>
<a id="note335" href="#tag335">335.</a> Questi divisamenti per altro si fondano sulla dubbiosa
autorità di Lattanzio (<i>de M. P.</i> c. 20.)
</p>

<p>
<a id="note336" href="#tag336">336.</a> Questa tradizione, ignota ai contemporanei di Costantino,
fu inventata tra l'oscurità dei monasteri; abbellita da
Geoffrey di Monmouth e dagli Scrittori del XII secolo, è stata
sostenuta dai nostri antiquari dell'ultimo secolo, e vien seriamente
riferita nella pesante storia d'Inghilterra, compilata
dal Sig. Carte. (<i>vol. I. p. 147</i>) Egli trasporta però il regno
di Coil, immaginario padre di Elena, da Essex alla muraglia
di Antonino.
</p>

<p>
<a id="note337" href="#tag337">337.</a> Eutropio (X. 2.) indica in poche parole la verità, e
quello che ha dato luogo all'errore. <i>Ex obscuriori matrimonio
ejus filius.</i> Zosimo (1. II. p. 78.) si è attenuto all'opinione
la più sfavorevole, ed è stato in ciò seguitato da Orosio.
(VII, 25.) Fa maraviglia che Tillemont, Autore instancabile,
ma parziale, non abbia fatta attenzione all'autorità di
lui. Insistendo sul divorzio di Costanzo, Diocleziano veniva
a conoscere la legittimità del matrimonio di Elena.
</p>

<p>
<a id="note338" href="#tag338">338.</a> Tre sono le opinioni sul luogo della nascita di Costantino.
I. Gli antiquari Inglesi eran soliti di fermarsi con compiacenza
sopra queste parole del Panegirista di lui: <i>Britannias
illic oriendo nobiles fecisti</i>; ma questo celebre passo si
applica egualmente bene all'avvenimento di Costantino, che
alla nascita del medesimo. II. Alcuni moderni Greci fan nascere
questo Principe in Drepano, città situata sul golfo di
Nicomedia (Cellario T. II. p. 174), a cui Costantino dette
l'onorevol nome di Elenopoli, e che Giustiniano abbellì di
superbi edifizi. (<i>Procop. de aedific. V. 2.</i>) Per vero dire è
molto probabile, che il padre di Elena avesse un albergo in
Drepano, e che Costanzo vi alloggiasse, quando ritornò dalla
sua ambasceria in Persia sotto il Regno di Aureliano. Ma nella
vita errante d'un soldato, il luogo del suo matrimonio e quello
della nascita de' suoi figliuoli hanno pochissimo rapporto
l'un con l'altro. III. La pretensione di Naisso è fondata sull'autorità
d'uno Scrittore anonimo, l'opera di cui è stata pubblicata
alla fine della Storia di Ammiano p. 710, e che faceva
generalmente uso di buonissimi materiali. Questa terza opinione
è altresì confermata da Giulio Firmico (<i>de Astrologia</i>
1. I. c. 4) che fioriva sotto Costantino. Si son mossi dubbi
sulla sincerità, e sull'intelligenza del testo di Firmico, ma
l'una di queste due cose è appoggiata ai migliori manoscritti;
e l'altra è stata bravamente difesa da Giusto Lipsio <i>de magnitudine
Rom.</i> l. IV. c. 11 e <i>Supplimento</i>.
</p>

<p>
<a id="note339" href="#tag339">339.</a> <i>Litteris minus instructus</i>; l'Anonimo <i>ad Ammian.</i> p. 710.
</p>

<p>
<a id="note340" href="#tag340">340.</a> Galerio, e forse il suo proprio coraggio, l'espose a gran
pericolo. In una disfida si mise sotto i piedi un Sarmata (Anonimo
710) vinse un leone di smisurata grandezza. (Vedi
Praxagor. presso Fozio p. 63.) Prassagora filosofo Ateniese avea
scritta la vita di Costantino in due libri che ora si son
perduti. Egli era contemporaneo di questo Principe.
</p>

<p>
<a id="note341" href="#tag341">341.</a> Zosimo l. II. p. 78, 79. Lattanzio <i>de Mort. Pers.</i> c. 24.
Rapporta il primo una ridicolosissima storia dicendo, che Costantino
fece tagliare i piedi a tutti i cavalli di cui s'era servito.
Da un procedere sì stravagante, inutile ad impedire che
lo inseguissero, sarebbero certamente nati sospetti, che avrebbero
potuto arrestarlo nel suo viaggio.
</p>

<p>
<a id="note342" href="#tag342">342.</a> Anonimo p. 710. <i>Panegir. Vet.</i> VII. 4. Ma Zosimo
(l. II. p. 79) Eusebio (<i>de vita Const.</i> l. I. c. 21) e Lattanzio
(<i>de mort. Persec.</i> c. 24.) suppongono con minor fondamento,
ch'ei trovasse suo padre nel letto della morte.
</p>

<p>
<a id="note343" href="#tag343">343.</a> <i>Cunctis, qui aderant, annitentibus, sed praecipue Croco</i>
(alii Eroco) <i>Alamannorum Rege, auxilii gratia Constantium
comitato, imperium capit.</i> Vittore il Giovane, cap. 41.
Questo forse è il primo esempio d'un Barbaro, che abbia servito
ne' campi Romani con un corpo indipendente de' suoi propri
sudditi. Tale uso divenne famigliare, e finì con esser funesto.
</p>

<p>
<a id="note344" href="#tag344">344.</a> Eumene, il suo panegirista (VII. 8.) ardì di asserire in
presenza di Costantino, che questi avea dato di sprone al suo
cavallo e tentato, ma in vano, di fuggire dalle mani de' suoi
soldati.
</p>

<p>
<a id="note345" href="#tag345">345.</a> Lattanzio <i>de mort. Persec.</i> c. 25. Eumene (VII. 8) descrive
tutte queste circostanze collo stile d'un Retore.
</p>

<p>
<a id="note346" href="#tag346">346.</a> Egli è naturale d'immaginare, e pare che Eusebio lo
indichi, cioè che Costanzo morendo nominasse Costantino per
suo successore. Questa scelta sembra confermata dall'autorità
la più sicura, che è il consenso di Lattanzio (<i>de mort. Persecut.</i>
c. 24.) e di Libanio (Orat. 1.); di Eusebio (<i>Vit. Const.</i>
l. 1. c. 18, 14), e di Giuliano (Orat. I.).
</p>

<p>
<a id="note347" href="#tag347">347.</a> Delle tre sorelle di Costantino, Costanza sposò l'Imperatore
Lacinio; Anastasia il Cesare Bassiano, ed Eutropia, il
Console Nepoziano. I suoi tre fratelli erano Dalmazio, Giulio
Costanzo, e Anniballiano, de' quali avremo in appresso occasion
di parlare.
</p>

<p>
<a id="note348" href="#tag348">348.</a> Vedi Grutero (<i>inscript.</i> p. 178.) I sei Principi sono
tutti nominati: Diocleziano e Massimiano, come i più antichi
Augusti, e come Padri degli Imperatori. Essi unitamente dedicano
questo magnifico edifizio per l'uso dei <i>loro cari</i> Romani.
Gli architetti han disegnato le rovine di queste Terme,
e gli antiquari, particolarmente Donato e Nardini, hanno
determinato lo spazio che esse occupavano. Una delle gran
sale è ora la chiesa dei Certosini; ed è bastato un sol calidario
per un'altra chiesa, che appartiene ai Bernardoni.
</p>

<p>
<a id="note349" href="#tag349">349.</a> Lattanzio <i>de M. P.</i> c. 26, 31.
</p>

<p>
<a id="note350" href="#tag350">350.</a> Il sesto Panegirico mette nel più favorevol aspetto la
condotta di Massimiano; e l'espressione equivoca di Aurelio
Vittore, <i>retractante diu</i>, può significare egualmente che ei
tramò la congiura, o che vi si oppose. Si veda Zosimo l. II.
p. 79, e Latt. <i>de M. P.</i> c. 26.
</p>

<p>
<a id="note351" href="#tag351">351.</a> Le circostanze di questa guerra e la morte di Severo
son raccontate diversissimamente, e con una maniera molto incerta
ne' nostri antichi frammenti. Vedi Tillem. <i>Hist. des Emp.</i>
T. IV. p. 555. Io ho procurato di cavarne un racconto conseguente
e verisimile.
</p>

<p>
<a id="note352" href="#tag352">352.</a> Il sesto Panegirico fu recitato per celebrare l'innalzamento
di Costantino, ma il prudente Oratore evita di parlar
di Galerio o di Massenzio. Non fa che una leggiera allusione
alle attuali turbolenze ed alla Maestà di Roma.
</p>

<p>
<a id="note353" href="#tag353">353.</a> Vedi al proposito di questo trattato i frammenti d'un
istorico anonimo, che il Sig. di Valois ha pubblicato alla fine
della sua edizione di Ammiano Marcellino, pag. 711. Questi
frammenti ci hanno somministrato molti aneddoti curiosi, e
per quanto apparisce, autentici.
</p>

<p>
<a id="note354" href="#tag354">354.</a> Lattanzio <i>de M. P.</i> c. 20. La prima di queste ragioni
è presa da Virgilio, quando fa dire ad uno de' suoi pastori:
</p>

<div class="poem">
<p><i>Illam ego huic nostrae similem, Meliboee, putavi etc.</i></p>
</div>

<p>
Lattanzio ama queste poetiche allusioni.
</p>

<p>
<a id="note355" href="#tag355">355.</a>
</p>

<div class="poem">
<p><i>Castra super Tusci si ponere Tybridis undas; (Jubeus)</i></p>
<p><i>Hesperios audax veniam metator in agros</i></p>
<p><i>Tu quoscumque voles in planum effundere muros,</i></p>
<p><i>His aries actus disperget saxa lacertis,</i></p>
<p><i>Illu licet, penitus tolli quam jusseris urbem,</i></p>
<p><i>Roma sit.</i></p>
<p class="i6">Lucan. Phars. 381.</p>
</div>

<p>
<a id="note356" href="#tag356">356.</a> Lattanzio <i>de M. P.</i> c. 27. Zosimo l. II p. 82. Questi
ci fa sapere, che Costantino, nel suo abboccamento con Massimiano,
avea promesso di dichiarare la guerra a Galerio.
</p>

<p>
<a id="note357" href="#tag357">357.</a> Tillemont (<i>Hist. des Emp.</i> T. IV. P. I. p, 559.) ha
provato che Licinio, senza passare pel grado intermedio di
Cesare, fu dichiarato Augusto gli 11. Novembre dell'anno 307
dopo il ritorno di Galerio dall'Italia.
</p>

<p>
<a id="note358" href="#tag358">358.</a> Lattanzio <i>de M. P.</i> c. 32. Quando Galerio innalzò Licinio
alla medesima dignità della sua, e lo dichiarò Augusto,
credè di poter contentare il suo giovane collega, immaginando
per Costantino e <i>Massimino</i> (e non <i>Massenzio</i>, Vedi Baluzio
p. 81.) il nuovo titolo <i>di figli degli Augusti</i>. Ma Massimino
gli fece sapere, ch'egli era già stato salutato Augusto
dall'esercito; o allora Galerio fu obbligato di riconoscere questo
Principe non altrimenti che Costantino, come eguali associati
alla dignità Imperiale.
</p>

<p>
<a id="note359" href="#tag359">359.</a> Vedi <i>Panegyr. Vet.</i> VI. 9. <i>Audi doloris nostri liberam
vocem etc.</i> Tutto questo passo è dettato dalla più fina
e accorta adulazione, ed è espresso con un'eloquenza facile
e piacevole.
</p>

<p>
<a id="note360" href="#tag360">360.</a> Lattanzio <i>de M. P.</i> c. 28. Zosimo l. II. p. 82. Si fece
correre il rumore, che Massenzio era figlio di qualche oscuro
Siriano, e che la moglie di Massimiano l'avea sostituito al suo
proprio figliuolo, V. Aurelio Vittore, Anonim. Val. <i>Panegyr.</i>
Vet. IX. 3. 4.
</p>

<p>
<a id="note361" href="#tag361">361.</a> <i>Ab urbe pulsum, ab Italia fugatum, ab Illyrica repudiatum,
tuis provinciis, tuis copiis, tuo palatio recepisti.</i>
Eumen. <i>Panegyr. Vet.</i> VII. 14.
</p>

<p>
<a id="note362" href="#tag362">362.</a> Lattanzio <i>de Mort. Persec.</i> c. 39. Ciò nonostante quando
Massimiano ebbe deposta la porpora, Costantino gli conservò
sempre la pompa e gli onori della dignità Imperiale,
e in tutte le pubbliche occasioni dava la dritta al suo suocero.
<i>Panegyr. Vet.</i> VII. 15.
</p>

<p>
<a id="note363" href="#tag363">363.</a> Zosimo L. II. p. 82. Eumen. <i>Panegyr. Veter.</i> VII 16-21.
Quest'ultimo ha rappresentato, senza dubbio, tutto l'affare nell'aspetto
più vantaggioso pel suo Sovrano; pure anche dalla
parziale di lui narrazione possiam concludere, che la ripetuta
clemenza di Costantino, ed i reiterati tradimenti di Massimiano,
nella maniera in cui vengono descritti da Lattanzio
(<i>de M. P.</i> c. 29 30) e copiati da' moderni, non son sostenuti
da alcun istorico fondamento.
</p>

<p>
<a id="note364" href="#tag364">364.</a> Aurel. Vittor. c. 40. Ma quel lago era situato nella Pannonia
superiore vicino alle frontiere del Norico; e la Provincia
di Valeria (nome che ricevè dalla moglie di Galerio il
territorio seccato) è senza dubbio fra il Dravo e il Danubio
(Sest. Rufo c. 9.) Io sospetterei dunque che Vittore avesse
confuso il lago Pelso con le paludi Volocee, che hanno adesso
il nome di lago Sabaton o Balaton. Questo è nel cuore della
Valeria, e l'estensione, che ha presentemente, non è minore
di 12 miglia d'Ungheria (che sono circa 70 Inglesi) di lunghezza,
e due di larghezza. Vedi Severio. Pannonia lib. 1. c. 9.
</p>

<p>
<a id="note365" href="#tag365">365.</a> Lattanzio (<i>de M. P.</i> c. 33.) ed Eusebio (l. VIII. c. 16.)
descrivono gli accidenti ed il progresso di questa infermità
con singolare accuratezza, e, per quanto sembra, con piacere.
</p>

<p>
<a id="note366" href="#tag366">366.</a> Se alcuno tuttavia si dilettasse, come ultimamente fece
il Dottor Jortin (Osservazioni sull'Istoria Ecclesiastica vol. II.
p. 307-356) di far menzione delle morti maravigliose de' persecutori,
io gli raccomanderei di leggere un ammirabil passo
di Grozio (Istor. l. VII. p. 332) rispetto all'ultima malattia
di Filippo II Re di Spagna.
</p>

<p>
<a id="note367" href="#tag367">367.</a> Vedi Euseb. l. IX. 6. 10. Lattanz. <i>de M. P.</i> c. 36. Zosimo
è meno esatto, ed evidentemente confonde Massimiano con Massimino.
</p>

<p>
<a id="note368" href="#tag368">368.</a> Vedi il Panegirico VIII, nel quale Eumene alla presenza
di Costantino espone la miseria, e la gratitudine della Città
di Autun.
</p>

<p>
<a id="note369" href="#tag369">369.</a> Eutrop. X. 3. <i>Paneg. Vet.</i> VII. 10, 11, 12. Furono in
simil guisa esposti molti giovani Franchi alla stessa crudele
ed ignominiosa morte.
</p>

<p>
<a id="note370" href="#tag370">370.</a> Giuliano esclude Massenzio dal banchetto de' Cesari con
abborrimento e disprezzo, e Zosimo (l. II. p. 85) l'accusa
di ogni specie di crudeltà e di scelleratezza.
</p>

<p>
<a id="note371" href="#tag371">371.</a> Zosimo l. II. p. 83-85. Aurelio Vittore.
</p>

<p>
<a id="note372" href="#tag372">372.</a> Si dovrebbe leggere il passo di Aurelio Vittore nel seguente modo: «Primus instituto pessimo, <i>munerum</i> specie,
Patres <i>oratoresque</i> pecuniam conferre prodigenti sibi cogeret.»
</p>

<p>
<a id="note373" href="#tag373">373.</a> <i>Paneg. Vet.</i> IX. 3. Euseb. <i>Hist. Ecl.</i> VIII. 14. <i>et in vit.
Constant.</i> l. 33. 34. Rufin. c. 17. La virtuosa Matrona, la quale
si uccise per evitar la violenza di Massenzio, era Cristiana,
e moglie del Prefetto di Roma, chiamata Sofronia. Resta sempre
in dubbio fra' Casisti, se il suicidio in simili casi possa giustificarsi.
</p>

<p>
<a id="note374" href="#tag374">374.</a> L'indeterminata espressione di Aurelio Vittore è questa:
<i>Praetorianis caedem vulgi quondam annueret</i>. Vedasi
un più circostanziato, sebbene alquanto diverso racconto di
un tumulto ed uccisione, che avvenne a Roma, in Eusebio
1. VIII. c. 14, ed in Zosimo lib. II. p. 84.
</p>

<p>
<a id="note375" href="#tag375">375.</a> Vedi ne' Panegirici (IX. 14) una viva descrizione della
indolenza, e del vano orgoglio di Massenzio. Osserva l'oratore
in un altro luogo, che le ricchezze accumulate in Roma
nel corso di 1060 anni, furon concesse dal Tiranno alle mercenarie
sue truppe; <i>redemptis ad civile latrocinium manibus
ingesserat</i>.
</p>

<p>
<a id="note376" href="#tag376">376.</a> Dopo la vittoria di Costantino si conveniva generalmente,
che il motivo di liberar la Repubblica da un detestabil
tiranno avrebbe in qualunque tempo giustificato la di lui
spedizione in Italia. Euseb. <i>in vit. Constant. l. I. c. 26. Paneg.
Vet. IX. 2</i>.
</p>

<p>
<a id="note377" href="#tag377">377.</a> Zosim. lib. II. 84-85. Nazar. in Panegyr. X. 7-13.
</p>

<p>
<a id="note378" href="#tag378">378.</a> Vedi <i>Paneg. Vet. IX. Omnibus fere tuis Comitibus
et Ducibus non solum tacite mussantibus, sed etiam aperte
timentibus, contra consilia hominum, contra Haruspicem monita
ipse per temet liberandae Urbis tempus venisse sentires</i>.
Si fa menzione dell'ambasciata de' Romani solo da Zonara
(l. XIII) e da Cedrano (<i>Compend. Histor.</i> p. 270); ma
questi moderni Greci ebbero la comodità di consultare molte
Opere, che dopo si son perdute, fra le quali si dee contare
la Vita di Costantino scritta da Prassagora. Fozio (p. 63) fece
un brev'estratto di quell'opera istorica.
</p>

<p>
<a id="note379" href="#tag379">379.</a> Zosimo (l. II. p. 86) ci ha lasciato questo curioso ragguaglio delle forze, che si trovavano da ambe le parti. Egli
non fa menzione di alcun armamento navale, quantunque sia
sicuro (<i>Paneg. Vet. IX. 25</i>) che fu attaccata la guerra per
mare non meno, che per terra, e che la flotta di Costantino
prese possesso della Sardegna, della Corsica, e de' porti dell'Italia.
</p>

<p>
<a id="note380" href="#tag380">380.</a> <i>Paneg. Vet. IX. 3.</i> Non dee far maraviglia, che l'oratore
diminuisse il numero dello truppe, con le quali il suo
Sovrano condusse a fine la conquista dell'Italia; ma sembra
un poco singolare, ch'egli non valutasse l'esercito del tiranno
a più di 100000 uomini.
</p>

<p>
<a id="note381" href="#tag381">381.</a> I tre passi principali delle Alpi fra la Gallia e l'Italia
son quelli del monte di S. Bernardo, del monte Cenisio, e del
monte Ginevro. La tradizione e certa somiglianza di nomi
(<i>Alpes penninae</i>) han fatto sì, che il primo di questi si assegni
alla marcia d'Annibale (Vedi Simler <i>de Alpibus</i>). Il
Cavalier di Folard (Polib. tom. IV.) e il Danville l'han condotto
pel monte Ginevro. Ma nonostante l'autorità di un esperto
Uffiziale, e di un erudito Geografo, le pretensioni del
monte Cenisio vengono sostenute in una plausibile, per non
dir convincente maniera dal Sig. Grosley, <i>Observations sur l'Italie</i>,
Tom I. p. 40.
</p>

<p>
(<i>Nelle</i> Mescolanze <i>di Gibbon si trova un passo in cui
egli discute più a lungo questa spinosa quistione, e rimansi
indeciso tra Tito Livio e Polibio, tra il monte Ginevro e
il Gran-S. Bernardo. Ma dopo di lui il generale inglese
Melville e Deluc, figlio, hanno scoperto e dimostrato che
Annibale passò in Italia per l'Alpe greca, ossia del Piccolo
San Bernardo, passaggio de' più frequentati abantiquo, ed
il più comodo, secondo Ebel, che in tutta la giogaia delle
Alpi vi sia. Vedi parimente una bella dissertazione del Rezzonico,
Tom. I. delle sue Opere.</i>)
</p>

<p>
<a id="note382" href="#tag382">382.</a> La Brunetta vicino a Susa, Demont, Exiles, Fenestrelle,
Coni, ec.
</p>

<p>
<a id="note383" href="#tag383">383.</a> Vedi Ammian. Marcellin. XV. 10. La descrizione, che
egli fa delle strade sulle Alpi, è chiara, vivace ed esatta.
</p>

<p>
<a id="note384" href="#tag384">384.</a> Zosimo ugualmente ch'Eusebio trascorrono dal passaggio
delle Alpi alla decisiva battaglia vicino a Roma. Dobbiamo
riportarci a due Panegirici per le azioni che fece Costantino
nel tempo di mezzo.
</p>

<p>
<a id="note385" href="#tag385">385.</a> Il Marchese Maffei ha esaminato l'assedio e la battaglia
di Verona con quella dose di attenzione e di accuratezza,
che meritava un'azione memorabile successa nel di lui
paese nativo. Le fortificazioni di quella città, costruite da Gallieno,
erano meno estese delle moderne mura, nè l'anfiteatro
si trovava dentro il recinto di quelle. Vedi Verona illustrata:
Part. I. p. 142-150.
</p>

<p>
<a id="note386" href="#tag386">386.</a> Mancavano le catene per tanta moltitudine di schiavi,
nè sapevasi qual partito prendere nel consiglio; ma il sagace
conquistatore felicemente immaginò l'espediente di convertire
in ferri lo spade de' vinti. <i>Paneg. Vet. XI. 11.</i>
</p>

<p>
<a id="note387" href="#tag387">387.</a> <i>Paneg. Vet. IX. 10.</i>
</p>

<p>
<a id="note388" href="#tag388">388.</a> <i>Literas calamitatum suarum indices supprimebat. Panegyr.
Vet. IX. 15.</i>
</p>

<p>
<a id="note389" href="#tag389">389.</a> <i>Remedia malorum potius quam mala differebat</i>; così
censura Tacito acutamente la supina indolenza di Vitellio.
</p>

<p>
<a id="note390" href="#tag390">390.</a> Il Marchese Maffei ha ridotto all'ultima probabilità che
Costantino fosse per anco a Verona il primo di settembre
dell'anno 312 e che la memorabil Era delle indizioni avesse
principio dalla conquista ch'ei fece della Gallia Cisalpina.
</p>

<p>
<a id="note391" href="#tag391">391.</a> Vedi <i>Paneg. Vet. IX. 16</i>. Lattanz. <i>de M. P.</i> 6. 44.
</p>

<p>
<a id="note392" href="#tag392">392.</a> <i>Illo die hostem Romanorum esse periturum.</i> Il Principe
vinto divenne, secondo il solito, nemico di Roma.
</p>

<p>
<a id="note393" href="#tag393">393.</a> Vedi <i>Paneg. Vet. IX. 16. X. 27</i>. Il primo di questi
oratori magnifica la quantità del grano, che Massenzio avea
raccolto dall'Affrica e dalle Isole: eppure se qualche fede si
dee prestare alla scarsità di cui si fa menzione da Eusebio
(<i>in vit. Constant. l. I. c. 36.</i>) gl'Imperiali granai non erano
aperti che per li soldati.
</p>

<p>
<a id="note394" href="#tag394">394.</a> <i>Maxentius... tandem urbe in Saxa Rubra millia ferme
novem aegerrime progressus. Aurel. Victor</i>. Vedi Cellar. Geograph. Aut. Tom. I. p. 463. Questo luogo chiamato <i>Saxa Rubra</i>
si trovava in vicinanza della Cremera, piccolo ruscello, illustrato
dal valore, e dalla morte gloriosa de' 300. Fabj.
</p>

<p>
<a id="note395" href="#tag395">395.</a> Il posto che avea preso Massenzio, avendo il Tevere
alle spalle, vien con molta chiarezza descritto da due Panegiristi
IX. 16. X. 28.
</p>

<p>
<a id="note396" href="#tag396">396.</a> <i>Exceptis latrocinii illius primis auctoribus, qui desperata venia locum, quem pugnae sumpserant, texere corporibus.
Paneg. Vet. IX. 17</i>.
</p>

<p>
<a id="note397" href="#tag397">397.</a> Ben tosto promulgossi un rumore assai vano, che Massenzio,
il quale non avea presa precauzione veruna per la sua
ritirata, avesse teso un artificiosissimo laccio per distrugger
l'armata di chi l'inseguiva; ma che il ponte di legno, che dovea
sciogliersi all'arrivo di Costantino, disgraziatamente si ruppe
sotto il peso de' fuggitivi Italiani. Tillemont (<i>Hist. des Empereurs</i>
T. IV. Part. I. 657) esamina molto seriamente, se
la testimonianza di Eusebio, e di Zosimo contro il senso comune
debba prevalere al silenzio di Lattanzio, di Nazario,
e dell'Anonimo contemporaneo, che compose il nono Panegirico.
</p>

<p>
<a id="note398" href="#tag398">398.</a> Zosimo (l. II, p. 86, 88), ed i due Panegirici, il primo
de' quali fu recitato pochi mesi dopo, ci danno una chiarissima
idea di questa gran battaglia: e se ne cava ancora qualche
util notizia da Eusebio, da Lattanzio, e dall'Epitome.
</p>

<p>
<a id="note399" href="#tag399">399.</a> Zosimo, il nemico di Costantino, confessa (l. II. p. 88)
che solo pochi amici di Massenzio furon posti a morte; ma è
da notarsi quel passo espressivo di Nazario (<i>Paneg. Vet. X. 6.</i>)
<i>Omnibus, qui labefactari statum ejus poterant, cum stirpe
deletis.</i> L'altro Oratore (<i>Paneg. Vet. IX. 20, 21</i>) si contenta
d'osservare, che Costantino, quando entrò in Roma, non imitò
i crudeli macelli di Cinna, di Mario, o di Silla.
</p>

<p>
<a id="note400" href="#tag400">400.</a> Vedi i due Panegirici, e nel Codice Teodosiano le leggi,
fatte a tal proposito nell'anno seguente.
</p>

<p>
<a id="note401" href="#tag401">401.</a> <i>Paneg. Vet. IX</i>. 20. Lattanz. <i>de M. P.</i> c. 44. Massimino,
che senza dubbio era il più antico fra i Cesari, pretendeva
con qualche apparenza di ragione il primo posto fra
gli Augusti.
</p>

<p>
<a id="note402" href="#tag402">402.</a> <i>Adhuc cuncta opera, quae magnifice construxerat. Urbis
fanum atque Basilicam Flavii meritis Patres sacravere.
Aurel. Victor</i>. Rispetto al furto dei trofei di Traiano vedasi
Flaminio Vacca appresso il Montfaucon (Diar. Ital. p. 250) e
<i>l'Antiquité expliquée</i> di quest'ultimo: (Tom. IV. p. 171.)
</p>

<p>
<a id="note403" href="#tag403">403.</a> <i>Praetoriae legiones, ac subsidia, factionibus aptiora
quam Urbi Romae, sublata penitus, simul arma atque usus
indumenti militaris. Aurel. Victor. Zosimo</i> (lib. II. p. 89)
rammenta questo fatto da Istorico, ed è molto solennemente
celebrato nel Panegirico IX.
</p>

<p>
<a id="note404" href="#tag404">404.</a> <i>Ex omnibus provinciis optimates viros curiae tuae pigneraveris,
ut Senatus dignitas... ex totius Orbis flore consisteret.
Nazar. Paneg. Vet. IX. 35</i>. Potrebbe quasi parere
adoprata maliziosamente quella parola <i>pigneraveris</i>. Intorno
alla tassa de' Senatori vedi Zosimo (l. II. p. 115), il Codice Teodosiano
(lib. VI. Tit. 2.) col Cemento del Gottofredo, e le
Memorie dell'Accademia delle Iscrizioni (Tom. XXVIII. p. 726.)
</p>

<p>
<a id="note405" href="#tag405">405.</a> Possiamo adesso incominciare a descrivere le gite degli
Imperatori mediante l'uso del Codice Teodosiano; ma le date
sì del tempo, che de' luoghi sono state frequentemente alterate
dalla negligenza de' Copisti.
</p>

<p>
<a id="note406" href="#tag406">406.</a> Zosimo (l. II. p. 89.) osserva, che la sorella di Costantino
era stata promessa in isposa a Licinio avanti la guerra.
Secondo Vittore il Giovane, Diocleziano fu invitato alle
nozze: ma avendo egli addotto in iscusa per non andarvi, la
sua età e le sue malattie, ricevè una seconda lettera piena di
rimproveri per la supposta di lui parzialità in favor di Massenzio
e di Massimino.
</p>

<p>
<a id="note407" href="#tag407">407.</a> Zosimo racconta come fatti ordinari la disfatta e la morte
di Massimino; ma Lattanzio (<i>de M. P.</i> c. 45-50) si diffonde
su quelli, attribuendoli ad una miracolosa disposizione del
Cielo. Licinio era in quel tempo uno de' protettori della
Chiesa.
</p>

<p>
<a id="note408" href="#tag408">408.</a> Lattanzio <i>de M. P.</i> c. 50. Aurelio Vittore indica la diversa
condotta di Licinio e di Costantino in far uso della
vittoria.
</p>

<p>
<a id="note409" href="#tag409">409.</a> Si soddisfacevano le sensuali passioni di Massimino a
spese de' propri sudditi. Gli Eunuchi di esso, che rapivano
a forza le spose e le vergini, con scrupolosa curiosità ne esaminavano
le nude bellezze, affinchè non si trovasse parte veruna
del loro corpo indegna degli abbracciamenti reali. La
ripugnanza e il rifiuto si riguardava come un tradimento, e
qualunque bella, che si ostinasse ad esser ritrosa, condannavasi
ad esser annegata. Fu appoco appoco introdotto l'uso,
che nessuno potesse prender moglie senza la permissione dell'Imperatore
«<i>ut in omnibus nuptiis praegustator esset</i>».
Lactant. <i>de M. P.</i> c. 38.
</p>

<p>
<a id="note410" href="#tag410">410.</a> Diocleziano finalmente mandò <i>cognatum suum quemdam
militarem ac potentem virum</i> per intercedere a favore
della sua figlia (Lattanz. <i>de M. P.</i> c. 31). Noi non siamo abbastanza
informati dell'istoria di questi tempi per determinar
la persona, ch'ebbe tal incumbenza.
</p>

<p>
<a id="note411" href="#tag411">411.</a> <i>Valeria quoque per varias provincias quindecim mensibus
plebeio cultu pervagata. Lactant. de M. P.</i> c. 51. Vi
è qualche dubbio, se i quindici mesi debban contarsi dal tempo
dell'esilio, o della fuga di essa. L'espressione <i>pervagata</i>
sembra indicare, che si contino dalla fuga; ma in tal caso bisogna
supporre, che il trattato di Lattanzio fosse scritto dopo
la prima guerra civile tra Licinio, e Costantino. Vedi Cuper
p. 254.
</p>

<p>
<a id="note412" href="#tag412">412.</a> <i>Ita illis pudicitia et conditio fuit.</i> Lactant. <i>de M. P.</i>
c. 51. Questi riferisce le disgrazie delle innocenti moglie e
figlia di Diocleziano con una molto natural mescolanza di compassione
e di letizia.
</p>

<p>
<a id="note413" href="#tag413">413.</a> Il curioso lettore, che voglia consultare il frammento
Valesiano (p. 713) mi accuserà forse di darne un'ardita e licenziosa
parafrasi; ma se lo considera con attenzione, conoscerà,
che la mia interpretazione è probabile e coerente.
</p>

<p>
<a id="note414" href="#tag414">414.</a> La situazione di Emona, o come si chiama presentemente,
Laybach nella Carniola (Danville, <i>Geog. Anc.</i> T. I.
p. 187) può suggerire una congettura. Essendo ella posta al
nord-est delle alpi Giulie, quell'importante Territorio divenne
un soggetto naturale di controversia fra' Sovrani dell'Italia e
dell'Illirico.
</p>

<p>
<a id="note415" href="#tag415">415.</a> <i>Cibalis</i>, o <i>Cibalae</i> (di cui conservasi ancora il nome
nelle oscure rovine di Swilei) era intorno a cinquanta miglia
lontana da Sirmio, capitale dell'Illirico; e circa cento da
<i>Taurunum</i> o Belgrado, e dall'unione del Danubio col Savo.
Le guarnigioni Romane, e le città poste su que' fiumi sono
eccellentemente illustrate dal Danville in una memoria inserita
nell'Accademia delle Iscrizioni Tom. 28.
</p>

<p>
<a id="note416" href="#tag416">416.</a> Zosimo (l. II, p. 90, 91) descrive minutamente questa
battaglia, ma più da retore, che da soldato.
</p>

<p>
<a id="note417" href="#tag417">417.</a> Zosimo (l. II. p. 92-93) l'Anonimo Valesiano (p. 713) e
l'Epitome ci fan note alcune circostanze; ma confondono spesso
le due guerre fra Licinio e Costantino.
</p>

<p>
<a id="note418" href="#tag418">418.</a> <i>Petr. Patricius in Excerpt. Legat. p. 27</i>. Se volesse
credersi, che γαμβρος più propriamente significasse un genero,
che un congiunto, si potrebbe congetturare, che Costantino,
assumendo il nome insieme co' doveri di padre, avesse
adottato i figli di Teodora suoi fratelli e sorelle minori.
</p>

<p>
<a id="note419" href="#tag419">419.</a> Zosimo l. II p. 93. Anon. Valesiano p. 713. Eutrop.
X. 5. Aurel. Vittore. Euseb. <i>in Chron. Sozomen.</i> l. I. c. 2.
Quattro di questi scrittori affermano, che la promozione dei
Cesari fu un articolo del Trattato. Egli è però certo che Costantino
e Licinio i Giovani per anche non erano nati: ed è
molto probabile, che tal promozione si facesse il primo di
Marzo dell'anno 317. Si Era verisimilmente convenuto, che
l'Imperator d'Occidente creasse due Cesari, ed uno quello di
Oriente; ma ciascheduno di loro si riservò la scelta delle persone.
</p>

<p>
<a id="note420" href="#tag420">420.</a> <i>Cod. Theodos.</i> lib. XI. Tit. 27. Tom. IV. p. 188 con
le osservazioni del Gottofredo. Vedi anche lib. V. Tit. 7. 8.
</p>

<p>
<a id="note421" href="#tag421">421.</a> <i>Omnia foris placita, domi prospera, annonae ubertate,
fructuum copia</i> (<i>Paneg. Vet. X. 58</i>). Quest'orazione
di Nazario fu pronunziata il giorno de' Quinquennali de Cesari,
cioè il primo di Marzo dell'anno 321.
</p>

<p>
<a id="note422" href="#tag422">422.</a> Vedasi l'editto di Costantino indirizzato al popolo Romano
nel Cod. Teodosiano lib. IX. Tit. 24. Tom. 3. p. 189.
</p>

<p>
<a id="note423" href="#tag423">423.</a> Il figliuolo di Costantino assegna molto a proposito la
vera causa di questa revocazione «<i>ne sub specie atrocioris
judicii aliqua in ulciscendo crimine dilatio nasceretur</i>».
Cod. Theodos. Tom. III. p. 193.
</p>

<p>
<a id="note424" href="#tag424">424.</a> Eusebio (<i>in vit. Const.</i> l. III. c. 1.) osa affermare che durante
il regno del suo Eroe la spada della giustizia restò oziosa
nelle mani de' Magistrati. Eusebio stesso però (lib. IV. c. 29-54)
ed il Codice Teodosiano ci fan conoscere, che quest'eccessiva
dolcezza non era dovuta alla mancanza nè di atroci delinquenti,
nè di leggi penali.
</p>

<p>
<a id="note425" href="#tag425">425.</a> Nazario <i>Paneg. Vet.</i> IX. Si trova espressa in alcune
medaglie la vittoria di Crispo sugli Alemanni.
</p>

<p>
<a id="note426" href="#tag426">426.</a> Vedi Zosimo l. II. p. 93, 94, quantunque non sia la
narrazione di quell'Istorico nè coerente, nè chiara. Il panegirico
di Optaziuno (c. 13.) rammenta l'alleanza de' Sarmati
co' Carpi e coi Goti, e indica i diversi campi di battaglia. Si
suppone che i giuochi Sarmatici, che si celebravano nel mese
di Novembre, avessero avuto origine dal buon successo di questa
guerra.
</p>

<p>
<a id="note427" href="#tag427">427.</a> Ne' Cesari di Giuliano (p. 329, Comment. di Spanemio
p. 252.) Costantino si vanta d'aver ricuperato la provincia
della Dacia, soggiogata già da Traiano; ma soggiunge Sileno,
che le conquiste di Costantino erano come i giardini d'Adone,
che languiscono e si seccano quasi nel momento stesso che
nascono.
</p>

<p>
<a id="note428" href="#tag428">428.</a> Giornand. <i>de reb. Getic.</i> c. 21. Io non so quanto possiam
fidarci della sua autorità. Un'alleanza di questa sorta ha
un'aria molto recente, e difficilmente si può applicare alle
massime, elle si avevano al principio del quarto secolo.
</p>

<p>
<a id="note429" href="#tag429">429.</a> Eusebio <i>in vit. Constant.</i> l. 1. c. 8. Questo passo però
è preso da una generale declamazione sulla grandezza di Costantino,
ma da alcun racconto speciale della guerra Gotica.
</p>

<p>
<a id="note430" href="#tag430">430.</a> <i>Constantinus tamen, vir ingens, et omnia efficera nitens,
quae animo preparasset, simul Principatum totius orbis
affectans, Licinio bellum intulit.</i> Eutrop. X. 5, Zosimo
l. II. p. 89. Le ragioni, ch'essi hanno addotto per la prima
guerra civile, possono applicarsi piuttosto alla seconda.
</p>

<p>
<a id="note431" href="#tag431">431.</a> Zosimo l. II. p. 94, 95
</p>

<p>
<a id="note432" href="#tag432">432.</a> Costantino avea gran cura di concedere privilegi e sollievi
a' suoi veterani compagni (conveterani) com'egli comincia
in questo tempo a chiamarli (Vedi il Codi. Teodosian.
lib. VII. Tit. 20. Tom. II. p. 419, 429.).
</p>

<p>
<a id="note433" href="#tag433">433.</a> Quando gli Ateniesi avevan l'impero del mare, la loro
flotta era composta di trecento, e dopo di quattrocento galere
a tre ordini di remi, tutte ben allestite, e pronte all'immediato
servizio. L'arsenale, fatto nel porto di Pireo, costò alla
Repubblica mille talenti, che sono quattrocentoquarantamila
zecchini. Vedi Tucidide <i>de bell. Pelloponnes.</i> lib. II. c. 13
e Meursio <i>de fortificat. Attica</i>, c. 19.
</p>

<p>
<a id="note434" href="#tag434">434.</a> L. II. p. 95, 96. Nel frammento Valesiano descrivesi tal
battaglia brevemente, ma con chiarezza: <i>Licinius vero circa
Hadrianopolim maximo exercitu latera ardui montis impleverat:
illuc toto agmine Constantinus inflexit. Cum bellum
terra marique traheretur, quamvis per arduum suis nitentibus,
attamen disciplina militari et felicitate, Constantinus,
Licinii confusum, et sine ordine agentem vicit exercitum,
leviter femore sauciatus</i>.
</p>

<p>
<a id="note435" href="#tag435">435.</a> Zosimo l. II. p. 97-98. La corrente sempre viene dalla
parte dell'Ellesponto, e quando è aiutata da un vento settentrionale,
nessun vascello può arrischiarsi a passare, ma un
vento meridionale rende la corrente quasi insensibile. Vedi il
Viaggio di Tournefort in Levante. Let. XI.
</p>

<p>
<a id="note436" href="#tag436">436.</a> Aurelio Vittore, Zosimo l. II p. 98. Secondo quest'ultimo,
era Martiniano <i>Magister officiorum</i>, usando egli la frase
latina in greco. Sembra che alcune medaglie indichino, che
durante il suo breve regno ricevesse il titolo d'Augusto.
</p>

<p>
<a id="note437" href="#tag437">437.</a> Eusebio (<i>in vit. Constant.</i> l. II. c. 16. 17.) attribuisce
tal decisiva vittoria alle devote preci dell'Imperatore.
Il frammento Valesiano (p. 714.) fa menzione d'un corpo di
Goti ausiliari sotto il loro Capo Aliquaca, ch'erano del partito
di Licinio.
</p>

<p>
<a id="note438" href="#tag438">438.</a> Zosimo l. II. p. 102. Vittore il Giovane nell'Epitome.
Anon. Valesiano p. 714.
</p>

<p>
<a id="note439" href="#tag439">439.</a> <i>Contra religionem sacramenti Thessalonicae privatus
occisus est.</i> Eutropio (X); e la sua testimonianza vien confermata
da S. Gerolamo (in <i>Chronic.</i>) e da Zosimo (l. II p. 102.)
Lo scrittore Valesiano è il solo, che faccia menzione de' soldati,
e Zonara solamente chiama in aiuto il Senato. Eusebio
salta prudentemente questo passo delicato; ma Sozomeno, cento
anni dopo, incomincia ad asserire che Licinio tentava tradimenti.
</p>

<p>
<a id="note440" href="#tag440">440.</a> Vedi il Codice Teodosiano lib. XV. Tit. 15. Tom. V.
p. 404-405. Questi editti di Costantino dimostrano una dose
di passione, ed una precipitazione che molto poco si convengono
al carattere di Legislatore.
</p>

<p>
<a id="note441" href="#tag441">441.</a> <i>Dum Assyrios penes, Medosque, et Persas oriens fuit,
despectissima pars servientium</i>, Tacit. <i>Hist.</i> V. 8. Erodoto,
che visitò l'Asia, quand'era soggetta all'ultimo di questi Imperj,
fa superficial menzione de' Sirj della Palestina, che, secondo
la propria lor confessione, avevan ricevuto il rito della
circoncisione dall'Egitto. Vedi l. II. c. 104.
</p>

<p>
<a id="note442" href="#tag442">442.</a> Diodoro Siculo, l. XI. Dion. Cassio l. XXXVII. p. 121.
Tacit., <i>Hist.</i> V. 1-9 Giustin. XXXVI. 2, 3.
</p>

<p>
<a id="note443" href="#tag443">443.</a>
</p>

<div class="poem">
<p><i>Tradidit arcano quaecumque volumine Moses,</i></p>
<p><i>Non mostrare vias eadem nisi sacra colenti,</i></p>
<p><i>Quaesitos ad fontes solos deducere verpos.</i></p>
</div>

<p>
Le parole di questa legge non si trovano presentemente ne' libri
di Mosè. Ma il <i>saggio</i>, l'<i>umano</i> Maimonide apertamente
insegna, che se un idolatra cade nell'acqua, non deve il Giudeo
soccorrerlo per salvarlo dalla morte imminente. Vedi Basnag.
<i>Hist. des Juifs</i> l. VI. c. 28.
</p>

<p>
<a id="note444" href="#tag444">444.</a> Alcuni Giudei, chiamati Erodiani da Erode, per l'esempio
ed autorità del quale erano stati sedotti, formarono una
setta, la quale adattavasi ad una specie di conformità accidentale;
ma il loro numero fu così piccolo, e così breve la
loro durata, che Gioseffo non gli ha neppure creduti degni
di farne menzione. Vedi Prideaux Vol. II. p. 285.
</p>

<p>
<a id="note445" href="#tag445">445.</a> <i>Cicer. pro Flacco</i> c. 23.
</p>

<p>
<a id="note446" href="#tag446">446.</a> <i>Philo de legatione.</i> Augusto lasciò un fondo per un sacrifizio
perpetuo. Ciò nonostante approvò il disprezzo che
verso il Tempio di Gerusalemme dimostrava Caio di lui nipote.
Vedi Svetonio (<i>in Aug.</i> c. 93) e le note del Casaubono
a quel luogo.
</p>

<p>
<a id="note447" href="#tag447">447.</a> Vedi specialmente Gioseffo (<i>Antiq.</i> XVII. 6. XVIII. 3 <i>de
bell. Judaic.</i> I 33. II. 9. Ediz. Havercamp.)
</p>

<p>
<a id="note448" href="#tag448">448.</a> <i>Jussi a Cajo Caesare effigiem ejus in Templo locare,
arma potius sumpsere.</i> Tacit. <i>Hist.</i> V. 9. Filone, e Gioseffo
danno una ben circostanziata, ma molto retorica narrazione
di questo fatto, che pone in un'estrema perplessità il Governatore
della Siria. Alla prima proposta di tal atto idolatrico
il Re Agrippa restò privo di sensi, nè potè ricuperarne l'uso
che dopo tre giorni.
</p>

<p>
<a id="note449" href="#tag449">449.</a> Quanto al numero delle Deità Siriache ed Arabiche è
da osservarsi, che Milton in centotrenta bellissimi versi ha compreso
le due vaste ed erudite raccolte, che ha fatte il Seldeno
su tal astruso argomento.
</p>

<p>
<a id="note450" href="#tag450">450.</a> Tutto ciò che appartiene ai proseliti degli Ebrei, è stato
molto eruditamente trattato dal Basnagio (<i>Hist. des Juifs</i> l. VI,
c. 6, 7).
</p>

<p>
<a id="note451" href="#tag451">451.</a> <i>Vedi Exod.</i> XXIV. 23. <i>Deuter.</i> XVI. 16, i Commentatori
ed una nota molto considerabile nell'Istoria universale. Vol. I.
p. 603 ediz. in fol.
</p>

<p>
<a id="note452" href="#tag452">452.</a> Quando Pompeo, servendosi, o abusando piuttosto del
diritto di conquistatore, entrò nel <i>Sancta Sanctorum</i>, fu osservato
con istupore <i>nulla intus Deum effigie vacuam sedem
et inania arcana</i>. Tacit. <i>Histor.</i> V. 9. Relativamente a' Giudei
questo era un detto popolare, che
</p>

<div class="poem">
<p><i>Nil praeter nubes, et coeli numen adorant.</i></p>
</div>

<p>
<a id="note453" href="#tag453">453.</a> I proseliti Samaritani, o Egizj erano sottoposti ad una
seconda specie di circoncisione. Può vedersi un'ostinata indifferenza
de' Talmudisti rispetto alla conversione degli stranieri
appresso Basnagio (<i>Hist. des Juifs</i> l. VI c. 6.)
</p>

<p>
<a id="note454" href="#tag454">454.</a> Questi argomenti furono con grand'ingenuità sostenuti
dall'Ebreo Orobio, e confutati con ugual candore dal Cristiano
Limborchio. Vedi l'<i>Amica Collatio</i> (merita essa ben
questo nome) ovvero il ragguaglio della disputa, che si fece
tra loro.
</p>

<p>
<a id="note455" href="#tag455">455.</a> <i>Jesus... circumcisus erat; cibis utebatur Judaicis, vestitu
simili; purgatos scabie mittebat ad sacerdotes: Paschata
et alios dies festos religiose observabat: si quos sanavit sabatho,
ostendit non tantum ex lege, sed et exceptis sententiis
talia opera sabatho non interdicta. Grotius de verit.
Relig. Christ.</i> l. V. c. 7. Poco dopo (c. 12.) egli si diffonde
sulla condiscendenza degli Apostoli.
</p>

<p>
<a id="note456" href="#tag456">456.</a> <i>Pene omnes Christum Deum sub legis observatione credebant</i>
Sulpic. Sever. II. 31. Vedi Euseb. <i>Hist. Eccl.</i> l. IV. c. 5.
</p>

<p>
<a id="note457" href="#tag457">457.</a> <i>Mosheim. de rebus Christ. ante Constantinum</i> M. p.
153. In quest'opera magistrale, ch'io avrò occasione di citare
frequentemente, egli parla con molta maggior estensione dello
stato della primitiva Chiesa, di quel che abbia luogo di farlo
nella sua Storia generale.
</p>

<p>
<a id="note458" href="#tag458">458.</a> Euseb. (l. III. c. 5.) Le Clerc. (<i>Hist. Eccl.</i> p. 605.)
Nel tempo di quest'accidentale assenza la Chiesa di Pella col
proprio Vescovo ritenne sempre il nome di Gerusalemme. Nella
istessa guisa i Pontefici Romani risederono per settant'anni
in Avignone, ed i Patriarchi d'Alessandria da gran tempo han
trasferito al Cairo la sede loro Episcopale.
</p>

<p>
<a id="note459" href="#tag459">459.</a> Dion. Cassio (l. LXIX). Attesta l'esilio della nazione
Giudaica da Gerusalemme Aristone di Pella (<i>ap. Enseb.</i> l. IV.
c. 6) e ne fanno menzione molti scrittori ecclesiastici: sebbene
alcuni di loro estendano troppo incautamente questa proibizione
a tutta la Palestina.
</p>

<p>
<a id="note460" href="#tag460">460.</a> Euseb. (l. IV. c. 6). Sulpic. Severo. II. 31. Mosemio
confrontando insieme i loro imperfetti racconti (p. 327) ha
formata una ben distinta istoria delle circostanze, e de' motivi
di questa rivoluzione.
</p>

<p>
<a id="note461" href="#tag461">461.</a> Sembra che le Clerc (<i>Hist. Eccl.</i> p. 477, 535.) abbia
raccolto da Eusebio, Girolamo, Epifanio, ed altri scrittori, tutte
le principali circostanze relative a' Nazareni o Ebioniti. Per
la natura stessa delle lor opinioni si divisero ben presto in due
Sette, una più rigorosa, l'altra più dolce; e v'è qualche motivo
di congetturare, che la famiglia di Gesù Cristo si trovasse
fra' membri almeno del secondo più moderato partito.
</p>

<p>
<a id="note462" href="#tag462">462.</a> Alcuni scrittori han voluto creare un Ebione, immaginario
autore della Setta, e del nome di essi: ma con maggior
sicurezza può credersi all'erudito Eusebio che al veemente
Tertulliano, o al credulo Epifanio. Secondo le Clerc, la parola
Ebraica <i>Ebionim</i> corrisponde alla Latina <i>Paupares</i>. Vedi
(<i>Hist. Eccl.</i> p. 477.)
</p>

<p>
<a id="note463" href="#tag463">463.</a> Vedi il Dialogo molto curioso di Giustino martire con
Trifone giudeo. Seguì conferenza fra loro in Efeso al tempo
di Antonino Pio, a circa venti anni dopo il ritorno della Chiesa
di Pella in Gerusalemme. Per questa data si consulti ciò che
nota diligentemente il Tillemont (<i>Memoir. Eccles.</i> Tom. II. p. 54).
</p>

<p>
<a id="note464" href="#tag464">464.</a> Fra tutte le Sette Cristiane quella dell'Abissinia è la
sola, che sempre osserva i riti Mosaici (Ist. Ecclesiast. di
Etiopia di Geddes, e dissertazione di le Grand sulla relazione
del P. Lobo). L'eunuco della Regina Candace potrebbe somministrare
qualche sospetto; ma siccome siam certi (Socrat.
I. 19; Sozomen. II. 24. <i>Ludolph.</i> p. 281) che gli Etiopi non
furon convertiti prima del quarto secolo, è più ragionevol di
credere ch'essi venerassero il sabbato, e distinguessero i cibi
vietati ad imitazione de' Giudei, che molto per tempo si erano
stabiliti sopra ambe le rive del Mar Rosso. Era stata praticata la
circoncisione da' più antichi Etiopi per motivi di pulizia e di
salute, come sembra esser dimostrato nelle Ricerche filosofiche
su gli Americani. (Tom. II. p. 117).
</p>

<p>
<a id="note465" href="#tag465">465.</a> Beausobre (<i>Hist. du Manicheisme</i> l. I. c. 3) ha determinato
le lor' obbiezioni, specialmente quelle di Fausto, avversario
di Agostino, colla più dotta imparzialità.
</p>

<p>
<a id="note466" href="#tag466">466.</a> <i>Apud ipsos fides obstinata, misericordia in promptu:
adversus omnes alios hostile odium.</i> Tacit. (<i>Hist.</i> V. 5). Sicuramente
avea Tacito riguardato gli Ebrei con occhio troppo
favorevole. La lettura di Gioseffo avrebbe potuto distrugger
l'antitesi.
</p>

<p>
<a id="note467" href="#tag467">467.</a> Il Dottore Burnet (<i>Archaeolog.</i> l. II. c. 7) ha discusso
i primi capitoli della Genesi con troppa libertà ed acutezza.
</p>

<p>
<a id="note468" href="#tag468">468.</a> I Gnostici più moderati risguardavano Jeova, il Creatore,
come un ente di una natura di mezzo fra quella di Dio,
e del Demonio. Altri lo confondevano col principio cattivo.
Si consulti il secondo secolo dell'Istoria generale di Mosemio,
che fa una breve ma assai distinta narrazione degli strani lor
pensamenti su tal soggetto.
</p>

<p>
<a id="note469" href="#tag469">469.</a> Vedi Beausobre <i>Histoire du Manicheisme</i> (<i>liv.</i> I. c. 4.)
Origene e S. Agostino si contano fra gli allegoristi.
</p>

<p>
<a id="note470" href="#tag470">470.</a> Hegesipp. presso Eusebio (l. III. 32. IV. 22.) Clement.
Aless. Strom. VII. 17.
</p>

<p>
<a id="note471" href="#tag471">471.</a> Relativamente ai Gnostici del secondo e del terzo secolo,
Mosemio è ingegnoso ed ingenuo; le Clerc pesante, ma esatto;
Beausobre quasi sempre apologista; e v'è gran motivo di
temere, che i primitivi Padri siano bene spesso calunniatori.
</p>

<p>
<a id="note472" href="#tag472">472.</a> Vedi i cataloghi d'Ireneo e d'Epifanio. Bisogna confessare
però, che questi Scrittori erano inclinati a moltiplicare
il numero delle Sette, che opponevansi all'<i>unità</i> della
Chiesa.
</p>

<p>
<a id="note473" href="#tag473">473.</a> Eusebio (l. IV. c. 15, ) Sozomeno (lib. II. c. 32). Vedasi
appresso Bayle, nell'articolo <i>Marcione</i>, un curioso ragguaglio
di una disputa su tal articolo. Parrebbe, che alcuni
fra i Gnostici (vale a dire i Basilidiani) evitassero, ed anche
ricusassero l'onor del martirio. Le lor ragioni erano singolari
ed astruse. Vedi Mosem. p. 359.
</p>

<p>
<a id="note474" href="#tag474">474.</a> Vedasi un passo molto considerabile di Origene (<i>Proem.
ad Lucam.</i>). Quest'istancabile scrittore, che avea consumata
la propria vita nello studio delle Scritture, per la loro autenticità
si riferisce all'inspirata autorità della Chiesa. Egli era
impossibile, che i Gnostici potessero ammettere i presenti nostri
Evangeli, una gran parte dei quali (specialmente rispetto
alla Risurrezione di Cristo) è direttamente, e come può sembrare,
a bella posta formata contro le opinioni lor favorite.
Ond'è alquanto singolare che Ignazio (<i>Epist. ad Smirn. Patr.
Apost.</i> Tom. II. p. 34) volesse far uso di una dubbiosa ed
incerta tradizione, piuttosto che citare la sicura testimonianza
degli Evangelisti.
</p>

<p>
<a id="note475" href="#tag475">475.</a> <i>Faciunt favos et vespae; faciunt ecclesias et Marcionitae.</i>
Questa è la forte espressione di Tertulliano, che io son
costretto di citare a memoria. Al tempo di Epifanio (<i>adv.
Haeres.</i> p. 302) i Marcioniti eran molto numerosi nell'Italia,
nella Siria, nell'Egitto, nell'Arabia, e nella Persia.
</p>

<p>
<a id="note476" href="#tag476">476.</a> Agostino somministra un memorabil esempio di questo
successivo progresso dalla ragione alla fede. Esso fu per molti
anni impugnato nella setta de' Manichei.
</p>

<p>
<a id="note477" href="#tag477">477.</a> L'unanime sentimento della primitiva Chiesa è molto
chiaramente spiegato da Giustino martire (<i>Apolog. Major.</i>), da
Atenagora (<i>Legat.</i> c. 22. ec.), da Lattanzio (<i>Inst. Divin.</i> II.
14-19).
</p>

<p>
<a id="note478" href="#tag478">478.</a> Tertulliano (<i>Apol.</i> c. 23) allega la confessione degli stessi
Demonj, ogni volta che venivano tormentati dagli Esorcisti
Cristiani.
</p>

<p>
<a id="note479" href="#tag479">479.</a> Tertulliano ha composto un rigidissimo trattato contro
l'idolatria per cautelare i suoi fratelli dal continuo pencolo
di cadervi. <i>Recogita sylvam, et quantae latitant spinae. De
Corona Militis</i> c. 10.
</p>

<p>
<a id="note480" href="#tag480">480.</a> Il Senato Romano si adunava sempre in un Tempio
o in altro luogo consacrato (Aul. Gellio XIV). Avanti di entrare
in materia, ogni Senatore versava una porzione di vino
e d'incenso sopra l'altare. Sueton. <i>in August.</i> c. 35.
</p>

<p>
<a id="note481" href="#tag481">481.</a> Vedi Tertulliano <i>De spectaculis</i>. Questo rigoroso riformatore
non si dimostra più indulgente per una tragedia d'Euripide,
che per un combattimento di gladiatori. L'offende specialmente
la maniera di vestir degli attori; questi coll'uso di
alti coturni tentavano <i>empiamente</i> di accrescere un cubito
alla loro statura (c. 23).
</p>

<p>
<a id="note482" href="#tag482">482.</a> Si può trovare appresso tutti i Classici l'antica usanza
di chiudere i conviti con libazioni. Socrate e Seneca diedero
negli ultimi loro momenti un nobil esempio di tal costume.
<i>Postquam stagnum calidae aquae introiit, respergens proximos
servorum, addicta voce, libare se liquorem illum Jovi
liberatori.</i> Tacit. <i>Annal.</i> XV. 64.
</p>

<p>
<a id="note483" href="#tag483">483.</a> Vedi l'elegante ma idolatrico inno di Catullo sopra le
nozze di Manlio, o di Giulia. <i>O Hymen, Hymenaee Io! quis
huic Deo comparariet ausit?</i>
</p>

<p>
<a id="note484" href="#tag484">484.</a> Virgilio descrive ne' funerali di Miseno e di Pallante le
antiche usanze con esattezza non minore di quella, con cui
sono illustrati dal di lui commentatore Servio. Il rogo medesimo
era un altare; si nutrivano le fiamme col sangue delle
vittime; e tutti gli assistenti erano aspersi d'acqua lustrale.
</p>

<p>
<a id="note485" href="#tag485">485.</a> Tertullian. <i>de Idol.</i> c. 11.
</p>

<p>
<a id="note486" href="#tag486">486.</a> Vedi le Antichità di Montfaucon in ogni parte. Fino i
rovesci delle monete Greche e Romane spesso erano idolatrici,
ma in quest'occasione gli scrupoli de' Cristiani eran sospesi
da una passione più forte.
</p>

<p>
<a id="note487" href="#tag487">487.</a> (Tertullian. <i>de Idol.</i> c. 20, 21, 22.) Se un amico Pagano
(nello starnutar per esempio d'alcuno) usava la famigliar espressione,
<i>Giove ti salvi</i>, era obbligato il Cristiano a protestar
contro la divinità di Giove.
</p>

<p>
<a id="note488" href="#tag488">488.</a> Si consulti l'opera la più elaborata ma la più imperfetta
di Ovidio, vale a dire i Fausti. Egli non oltrepassò i primi
sei mesi dell'anno. La compilazione di Macrobio, che porta il
nome di <i>Saturnali</i>, non è che una piccola parte del primo
libro, che ha qualche rapporto a quel titolo.
</p>

<p>
<a id="note489" href="#tag489">489.</a> Tertulliano ha composto una difesa, o piuttosto un panegirico
della troppo ardita azione di un soldato cristiano, che
gettando via la sua corona di lauro, aveva esposto se medesimo
ed i suoi fratelli al più imminente pericolo. Dalla menzione,
ch'ei fa degl'<i>Imperatori</i> Severo e Caracalla, egli è
chiaro, non ostante la brama del Tillemont, che Tertulliano
compose il suo trattato <i>de Corona</i> molto tempo avanti che si
impegnasse negli errori de' Montanisti. Vedi Memor. Eccl.
(Tom. III. p. 384).
</p>

<p>
<a id="note490" href="#tag490">490.</a> Il primo libro delle Quistioni Tusculane in ispecie, il
trattato <i>De Senectute</i> ed il Sogno di Scipione contengono nel
più bello stile tutto ciò, che la Greca Filosofia, o il buon
senso Romano potea suggerire in quest'oscuro, ed importante
soggetto.
</p>

<p>
<a id="note491" href="#tag491">491.</a> La preesistenza delle anime umane, in quanto almeno
tal dottrina è conciliabile con la religione, fu adottata da molti
de' Padri Greci e Latini. Vedi Beausobre <i>Hist. du Manicheisme</i>
(l. VI. c. 4).
</p>

<p>
<a id="note492" href="#tag492">492.</a> Vedi Cicerone <i>pro Cluentio</i> c. 61. Cesare <i>ap. Sallust. de
bello Catil.</i> c. 50. Giovenale Sat. II. 149, ove così si esprime.
</p>

<div class="poem">
<p>Esse aliquos manes et subterranea regna,</p>
<p class="dots">··············</p>
<p>Nec pueri credunt, nisi qui nondum aere lavantur.</p>
</div>

<p>
<a id="note493" href="#tag493">493.</a> L'undecimo libro dell'Odissea dà la più terribile ed
incoerente idea delle ombre infernali. Tal pittura è stata molto
abbellita da Pindaro e da Virgilio; ma anche questi Poeti,
quantunque siano più corretti del grande loro maestro, sono
ciò nonostante caduti in molte stravaganti incoerenze. Vedi
Bayle <i>Reponse aux questions d'un Provincial</i> P. III. c. 22.
</p>

<p>
<a id="note494" href="#tag494">494.</a> Vedi l'Epistola 16 del primo libro d'Orazio, la Satira 13
di Giovenale, e la seconda Satira di Persio. Questi discorsi popolari
esprimono il sentimento e il linguaggio della moltitudine.
</p>

<p>
<a id="note495" href="#tag495">495.</a> Se vogliam limitarci ai popoli Galli, si può osservare
ch'essi non solo affidavano le loro vite, ma anche la lor moneta
alla sicurezza dell'altro mondo. <i>Vetus ille mos Gallorum
occurrit</i> (dice Valerio Massimo lib. II. c. 6. p. 10)
<i>quod memoria proditum est, pecunias mutuas, quae his apud
inferos redderentur, dare solitos</i>. La medesima usanza è più
oscuramente indicata da Mela (l. III. c. 2). Egli è quasi inutile
d'aggiungere, che i profitti di tal commercio eran sempre
in una proporzione corrispondente al credito del mercante,
e che i Druidi eran quelli, che dalla santa lor professione traevano
un carattere di credibilità, che difficilmente si potrebbe
assumere da qualunque altra classe di uomini.
</p>

<p>
<a id="note496" href="#tag496">496.</a> L'Autore della Divina Legazione di Mosè adduce un motivo assai curioso di tal omissione, o molto ingegnosamente la
ritorce contro i miscredenti.
</p>

<p>
<a id="note497" href="#tag497">497.</a> Vedi Le Clerc. <i>Prolegom. ad hist. Ecle.</i> c. I. Sect. 8.
Sembra, che l'autorità di lui sia di grandissimo peso, avendo
egli scritto un dotto e giudizioso Comentario su' libri del
vecchio Testamento.
</p>

<p>
<a id="note498" href="#tag498">498.</a> <i>Josephus Antiq.</i> l. XIII. c. 18. Secondo l'interpretazione
più naturale delle sue parole, i Sadducei non ammettevano
che il Pentateuco; ma è piaciuto ad alcuni moderni
critici di aggiungere al loro <i>Credo</i> anche i Profeti, o di supporre
che si contentassero solo di rigettar le tradizioni de' Farisei.
Il Dottore Jortin ha discusso tal articolo nelle sue Osservazioni
sopra l'Istoria Ecclesiastica, vol. II. p. 103.
</p>

<p>
<a id="note499" href="#tag499">499.</a> Tale aspettativa era sostenuta dal capo 24. di S. Matteo,
e dalla prima lettera di S. Paolo a' Tessalonicensi. Erasmo
toglie la difficoltà coll'aiuto dell'allegoria e della metafora,
e l'erudito Grozio cerca di persuadere che per providi fini
fu permesso, che si stabilisse quella pia illusione.
</p>

<p>
<a id="note500" href="#tag500">500.</a> Vedi la Teoria sacra di Burnet P. III. c. 5. Questa tradizione
si trova già stabilita fino al tempo dell'Autore dell'Epistola
di Barnaba, che scrisse nel primo secolo, e che
sembra essere stato mezzo Giudeo.
</p>

<p>
<a id="note501" href="#tag501">501.</a> La chiesa primitiva d'Antiochia contava quasi 6000 anni
dalla creazion del mondo alla nascita di Cristo. Africano,
Lattanzio, e la Chiesa Greca avean ridotto quel numero a 5500,
ed Eusebio si è contentato di 5200 anni. Questi calcoli eran
fondati sulla version de' Settanta, ch'era universalmente ricevuta
ne' primi sei secoli. L'autorità della Volgata, e del testo
Ebraico ha determinato i moderni, sì Cattolici che Protestanti
a preferire un periodo di circa 4000 anni; quantunque nello
studio dell'antichità profana, spesse volte si trovino essi angustiati
da così stretti confini.
</p>

<p>
<a id="note502" href="#tag502">502.</a> Furon prese moltissime di queste pitture dalla falsa interpretazione d'Isaia, di Daniele, e dell'Apocalisse. Può trovarsene
una delle più grossolane immagini appresso Ireneo
(l. V. p. 455) discepolo di Papia, che aveva veduto l'Apostolo
S. Giovanni.
</p>

<p>
<a id="note503" href="#tag503">503.</a> La testimonianza di Giustino, e la fede con cui egli ed
i suoi fratelli ortodossi credevano alla dottrina del Millenio si
chiariscono nel modo più lucido o solenne (<i>Dial. cum Tryph.
Jud.</i> p. 177, 178 ed. Benedit.). Se nel principio di quest'importante
passaggio si scopre qualche cosa che sembra incoerente,
noi possiamo accusarne, come più ci piacerà, o l'autore,
o il suo traduttore.
</p>

<p>
<a id="note504" href="#tag504">504.</a> Vedi il secondo Dialogo di Giustino con Trifone, ed il
libro settimo di Lattanzio. Poichè il fatto è fuor di dubbio,
non è necessario enumerare tutti i Padri di mezzo. Il lettore
curioso può consultare Daille <i>de Usu Patrum</i>, (l. II, c. 4)
</p>

<p>
<a id="note505" href="#tag505">505.</a> Dupin (<i>Biblioth. Eccles.</i> Tom. I. p. 223. Tom. II. p. 366)
e Mosemio (p. 720) quantunque l'ultimo di questi dotti Teologi
non sia totalmente ingenuo in quest'occasione.
</p>

<p>
<a id="note506" href="#tag506">506.</a> Nel Concilio di Laodicea, tenuto circa l'anno 360, l'Apocalisse
fu tacitamente esclusa dal Canone de' libri sacri per
decreto di quelle medesime Chiese Asiatiche, alle quali essa
era indirizzata, e possiam rilevare da' lamenti di Sulpizio Severo,
che la lor sentenza era stata confermata dalla maggior
parte de' Cristiani del suo tempo. Per quali cagioni dunque
l'Apocalisse al presente vien così generalmente ammessa dalle
Chiese, Greca, Romana e Protestante? Possono assegnarsene
le seguenti: I. I Greci restaron vinti dall'autorità di un impostore
che nel sesto secolo usurpò il carattere di Dionisio
Areopagita; II. Un giusto timore, che i Grammatici non divenissero
più importanti de' Teologi, impegnò il Concilio di
Trento ad apporre il sigillo della propria infallibilità a tutti
i libri della Scrittura contenuti nella Volgata Latina, nel numero
de' quali entrava per buona ventura l'Apocalisse (Fra
Paolo Istor. del Concil. Triden. l. II.) III. Il vantaggio di
rivolger quelle misteriose profezie contro la sede Romana,
inspirò ai Protestanti una singolar venerazione per un alleato
sì comodo. Vedi gl'ingegnosi ed eleganti discorsi del presente
Vescovo di Litchfield su questo spinoso soggetto.
</p>

<p>
<a id="note507" href="#tag507">507.</a> Lattanzio (<i>Instit. Div.</i> VII. 15. ec.) riferisce l'orribile
istoria di quel che dovea seguire con grand'eloquenza e vivezza.
</p>

<p>
<a id="note508" href="#tag508">508.</a> Ogni lettore di buon gusto potrà consultare su questo
articolo la terza parte della Teoria sacra di Burnet. Egli unisce
insieme con un magnifico sistema la filosofia, la Scrittura
e la tradizione; e nel descriverlo mostra una forza di fantasia
non inferiore a quella di Milton medesimo.
</p>

<p>
<a id="note509" href="#tag509">509.</a> Eppure, qualunque siasi l'espressione de' particolari,
questa è sempre la pubblica dottrina di tutte le Chiese Cristiane;
nè la stessa Chiesa Anglicana può rifiutare di ammettere
le conchiusioni che si debbono trarre da' suoi articoli 8.º
e 18.º I Giansenisti, che hanno sì diligentemente studiate le
opere de' Padri, sostengono con distinto zelo questa sentenza,
e l'erudito Tillemont non lascia mai di parlare di un
virtuoso Imperatore senza pronunziarne la condanna. Zuinglio
è forse il solo Capo di un partito, che ha sempre adottato
l'opinione più dolce, e questi ha dato non minore scandalo
ai Laterani che ai Cattolici. Vedi Bossuet. <i>Hist. des variat.
des Eglises Protest.</i> (l. II. c. 19, 22.)
</p>

<p>
<a id="note510" href="#tag510">510.</a> Giustino e Clemente d'Alessandria confessano, che alcuni
filosofi furono istruiti dal <i>Logos</i>, confondendo il doppio
significato, che ha questa parola, della ragione umana, e del
Divin Verbo.
</p>

<p>
<a id="note511" href="#tag511">511.</a> Tertullian. <i>De Spectac.</i> c. 30. Per mettere in mostra il
grado di autorità che lo zelante Affricano aveva acquistato,
basterà citare la testimonianza di Cipriano, dottore e guida
di tutte le chiese occidentali. (Vedi Prud. Inno XIII. 100.)
Ogni volta ch'egli applicavasi al giornaliero suo studio delle
Opere di Tertulliano, soleva dire, «<i>Da mihi magistrum</i>»
Datemi il mio maestro. (<i>Hyeronym. de Viris Illustribus</i>,
tomo I. p. 284).
</p>

<p>
<a id="note512" href="#tag512">512.</a> I sotterfugi del Dottor Middleton non possono servire
a far perdere di vista i chiari vestigi delle visioni, e dell'inspirazione
che si vedono appresso i Padri Apostolici.
</p>

<p>
<a id="note513" href="#tag513">513.</a> Il Dottor Middleton (Ricerca libera p. 96. ec.) osserva,
ch'essendo tal pretensione più difficile di tutte le altre a
sostenersi per mezzo dell'arte, fu la più pronta a cedere. L'osservazione
s'accorda colla sua ipotesi.
</p>

<p>
<a id="note514" href="#tag514">514.</a> Atenagora <i>in Legation</i>. Giustino Mart. <i>Cohort. ad gentes</i>,
Tertull. <i>adversus Marcion.</i> l. IV. Queste descrizioni non son
molto dissimili da quel furore profetico, pel quale Cicerone
(<i>De Divinat.</i> II. 54.) mostra così poco rispetto.
</p>

<p>
<a id="note515" href="#tag515">515.</a> Tertulliano (<i>apolog.</i> c. 23 ) arditamente sfida i Magistrati
Pagani su questo punto. Fra' primitivi miracoli il potere
di esorcizzare è l'unico che sia stato ammesso da' Protestanti.
</p>

<p>
<a id="note516" href="#tag516">516.</a> Ireneo <i>adv. Haeres.</i> (l. II. 56, 57, l. V. c. 6.) Dodwell
(<i>Dissert. ad Iraeneum</i> II. 42.) stabilisce, che il secondo
secolo fu anche più abbondante del primo in miracoli.
</p>

<p>
<a id="note517" href="#tag517">517.</a> Theophil. <i>ad Antolycum</i> l. II. p. 77.
</p>

<p>
<a id="note518" href="#tag518">518.</a> Il Dottore Middleton diede alla luce la sua Introduzione
l'anno 1747; pubblicò la sua <i>Libera Ricerca</i> nel 1749 ed
avanti la sua morte, che avvenne nel 1750, aveva preparato
una difesa della medesima contro i suoi numerosi avversari.
</p>

<p>
<a id="note519" href="#tag519">519.</a> L'università d'Oxford conferì i gradi agli oppositori di
lui. Dall'amarezza di Mosemio (p. 221.) possiamo dedurre i
sentimenti de' teologi Luterani.
</p>

<p>
<a id="note520" href="#tag520">520.</a> Può sembrare alquanto notabile, che Bernardo di Chiaravalle,
il quale racconta tanti miracoli del suo amico S. Malachia,
non faccia mai veruna menzione de' propri, che però
vengono diligentemente riferiti da' compagni e discepoli di lui.
Nel lungo corso dell'Istoria Ecclesiastica si trova egli mai un
solo esempio di un Santo, che affermi di aver egli posseduto
il dono de' miracoli?
</p>

<p>
<a id="note521" href="#tag521">521.</a> La conversione di Costantino è l'Era più comunemente
fissata da' Protestanti. I Teologi più ragionevoli non son disposti
ad ammettere i miracoli del quarto secolo, mentre i
più creduli non vogliono rigettar quelli del quinto.
</p>

<p>
<a id="note522" href="#tag522">522.</a> Si rappresentano molto chiaramente le imputazioni di
Celso e di Giuliano insieme colla difesa de' Padri da Spaurmio
(<i>Commentaire sur les Césars de Julien</i> p. 468.)
</p>

<p>
<a id="note523" href="#tag523">523.</a> Plinio Epist. X. 97.
</p>

<p>
<a id="note524" href="#tag524">524.</a> Tertullian. Apolog. c. 44. Egli soggiunge però con qualche
dubbiezza, «<i>aut si aliud, jam non Christianus</i>».
</p>

<p>
<a id="note525" href="#tag525">525.</a> Il filosofo Pellegrino (della vita, e morte del quale ci
ha lasciato Luciano un piacevol racconto) imposturò per lungo
tempo la credula semplicità de' Cristiani dell'Asia.
</p>

<p>
<a id="note526" href="#tag526">526.</a> Vedi un molto giudizioso trattato di Barboyrac <i>sur la
Morale dei Pères</i>.
</p>

<p>
<a id="note527" href="#tag527">527.</a> <i>Lactant. Divin. Institut.</i> l. VI. c. 20, 21, 22.
</p>

<p>
<a id="note528" href="#tag528">528.</a> Vedasi l'opera di Clemente Alessandrino intitolata <i>Il
Pedagogo</i>, che contiene gli elementi d'Etica, quali insegnavansi
nelle più celebri scuole Cristiane.
</p>

<p>
<a id="note529" href="#tag529">529.</a>  Tertulliano <i>de Spectacul.</i> c. 23. Clemente Alessandrino
<i>Pedagog.</i> (lib. III. c. 8.)
</p>

<p>
<a id="note530" href="#tag530">530.</a> Beausobre (<i>Hist. Critiq. du Manicheisme</i> l. VII. c. 3.)
Giustino, Gregorio, Nisseno, Agostino ec. erano fortemente
inclinati a quest'opinione.
</p>

<p>
<a id="note531" href="#tag531">531.</a> Alcuni fra gli eretici Gnostici erano più coerenti: essi
rigettavano l'uso del matrimonio.
</p>

<p>
<a id="note532" href="#tag532">532.</a> Vedasi una serie continuata di tradizioni, da Giustino
Martire sino a Girolamo nella Morale de' Padri (c. IV. 6-26.)
</p>

<p>
<a id="note533" href="#tag533">533.</a> Vedi una molto curiosa dissertazione sulle Vestali nelle
Memorie dell'Accademia delle Iscrizioni (Tom. II. p. 161-227.)
Nonostanti gli onori, ed i privilegi concessi a quelle vergini,
era difficile di trovarne un numero sufficiente; nè il timore
della morte più orribile potè sempre tenere in freno la loro
incontinenza.
</p>

<p>
<a id="note534" href="#tag534">534.</a> <i>Cupiditatem procreandi aut unam scimus aut nullam.
Minucius Felix c. 21, Justin. Apolog. Major. Athenagor.
in Legat. c. 28, Tertull. de cult. foeminar.</i> l. 2.
</p>

<p>
<a id="note535" href="#tag535">535.</a> Euseb. l. VI 8. Avanti che la fama d'Origene avesse
risvegliato l'invidia, e la persecuzione, quest'azione straordinaria
era piuttosto ammirata, che censurata. Siccome aveva
egli generalmente l'uso d'interpretare allegoricamente la Scrittura,
sembra una disgrazia, che in questo sol caso dovesse
adottare il senso letterale.
</p>

<p>
<a id="note536" href="#tag536">536.</a> Cipriano, <i>Ep.</i> 4, e Dodwell, <i>Dissert. Cyprian.</i> III. Qualche
cosa di simile a questo temerario tentativo, fu lungo tempo
dopo, attribuite al fondatore dell'ordine di Fontevrault.
Bayle ha divertito se, ed i suoi lettori intorno a questo assai
delicato soggetto.
</p>

<p>
<a id="note537" href="#tag537">537.</a> Dupin (<i>Bibl. Eccles.</i> Tom. I. p. 195.) fa un particolar
racconto del dialogo delle dieci vergini, quale fu composto
da Metodio Vescovo di Tiro. Le lodi della verginità sono
eccessive.
</p>

<p>
<a id="note538" href="#tag538">538.</a> Gli Ascetici fin dal secondo secolo incominciarono a
far pubblica professione di mortificare i lor corpi, e di astenersi
dall'uso della carne e del vino. Mosemio p. 310.
</p>

<p>
<a id="note539" href="#tag539">539.</a> Vedi la Morale de' Padri. Furono dopo la Riforma rinnovati
gli stessi pazienti principj da' Sociniani, da' moderni Anabattisti,
e da' Quaccheri. Barclai, ch'è l'apologista di questi
ultimi, ha patrocinato i propri fratelli coll'autorità de' primitivi
Cristiani p. 542-549.
</p>

<p>
<a id="note540" href="#tag540">540.</a> Tertull. <i>Apolog.</i> c. 21. <i>De Idol.</i> c. 17. 18. Origene <i>contra
Celsum</i> (l. V. p. 253. l. VII. p. 348. lib. VIII. p. 423-428.)
</p>

<p>
<a id="note541" href="#tag541">541.</a> Tertulliano (<i>De corona Milit.</i> c. 11.) suggerisce loro
l'espediente di disertare: consiglio, che se fosse stato generalmente
noto, non era molto a proposito per conciliare alla Religione
Cristiana il favore degl'Imperatori.
</p>

<p>
<a id="note542" href="#tag542">542.</a> Per quanto noi possiam giudicare dalla mutilata rappresentazione
d'Origene (l. VIII. p. 423), Gelso, di lui avversario,
avea sostenuto la sua obbiezione con gran forza, e
candore.
</p>

<p>
<a id="note543" href="#tag543">543.</a> Il partito aristocratico in Francia, ed in Inghilterra ha
fortemente sostenuto l'origine divina de' Vescovi; ma i Preti
calvinisti non han voluto soffrire un superiore, ed il Romano
Pontefice ha ricusato di riconoscere un uguale. Vedi
Fra Paolo.
</p>

<p>
<a id="note544" href="#tag544">544.</a> Nell'istoria della Gerarchia Cristiana ho per lo più seguitato
il dotto ed ingenuo Mosemio.
</p>

<p>
<a id="note545" href="#tag545">545.</a> Quanto a' Profeti della primitiva Chiesa vedi Mosem.
<i>Dissert. ad Hist. Ecles. pertinentes</i> Tom. II. p. 132-208
</p>

<p>
<a id="note546" href="#tag546">546.</a> Vedi le Epistole di S. Paolo, e di Clemente a' Corintj.
</p>

<p>
<a id="note547" href="#tag547">547.</a> Hooker Ecclesiast. Polizia. l. VII.
</p>

<p>
<a id="note548" href="#tag548">548.</a> Vedi Girolamo <i>ad Titum</i> c. 1. ed <i>Epist. 85.</i> (nell'Ediz.
Benedettin. 101.) e l'elaborata apologia di Blondello <i>pro
sententia Hieronymi</i>. L'antico stato del Vescovo, e de' Preti
d'Alessandria, qual è descritto da Girolamo riceve una considerabil
conferma dal Patriarca Eutichio (<i>Annal</i>. Tom. I.
p. 330. <i>vers. Pocock</i>), di cui non so come possa rigettarsi la
testimonianza malgrado tutte le obbiezioni del dotto Pearson
nelle sue <i>Vindiciae Ignatianae</i> Part. I. c. II.
</p>

<p>
<a id="note549" href="#tag549">549.</a> Vedasi l'introduzione all'Apocalisse. I Vescovi sotto il
nome di Angeli erano già instituiti in sette Città dell'Asia.
Eppure l'Epistola di Clemente (ch'è probabilmente di uguale
antichità) non ci conduce a scoprire alcuna traccia d'Episcopato
nè a Corinto, nè a Roma.
</p>

<p>
<a id="note550" href="#tag550">550.</a> <i>Nulla Ecclesia sine Episcopo</i>, è stato un fatto non
meno che una massima, fin dal tempo di Tertulliano e d'Ireneo.
</p>

<p>
<a id="note551" href="#tag551">551.</a> Superate le difficoltà del primo Secolo, troviamo il governo
Episcopale universalmente stabilito, finchè restò interrotto
dal genio repubblicano de' riformatori Svizzeri e della
Germania.
</p>

<p>
<a id="note552" href="#tag552">552.</a> Vedi Mosemio nel primo e secondo secolo. Ignazio (<i>ad
Smyrnaeos</i> c. 3. ec.) esalta con trasporto la dignità Episcopale.
Le Clerc (<i>Hist. Eccles</i>. p. 569) censura molto arditamente
la di lui condotta. Mosemio con un giudizio più critico
(p. 161) sospetta della genuinità eziandio delle più brevi
Epistole.
</p>

<p>
<a id="note553" href="#tag553">553.</a> <i>Nonne et Laici sacerdotes sumus?</i> Tertull. <i>Exhor.
ad castitat</i>. c. 7. Siccome il cuore umano è sempre il medesimo,
così molte osservazioni, che Hume ha fatto sull'entusiasmo
(Saggi vol. l. p. 76 dell'Edizione in 4) possono applicarsi
anche alla reale inspirazione.
</p>

<p>
<a id="note554" href="#tag554">554.</a> <i>Acta Concil. Carthag. apud Cyprian. Edit. Fell.</i> p. 158.
Questo Concilio era composto di ottantasette Vescovi delle
Province di Mauritania, Numidia ed Affrica; ed alcuni Preti,
e Diaconi assisterono all'assemblea,<i> praesente plebis maxima
parte</i>.
</p>

<p>
<a id="note555" href="#tag555">555.</a> <i>Aguntur praeterea per Graecias illas certis in locis
concilia ec.</i> Tertullian. <i>de Jejun</i> c. 13. L'Affricano scrittore
ne fa menzione come di un'istituzione recente e straniera.
L'alleanza dello Chiese Cristiane spiegasi molto giudiziosamente
da Mosemio p. 164-170.
</p>

<p>
<a id="note556" href="#tag556">556.</a> Cipriano nel suo ammirato libro <i>de unitate Ecclesiae</i>
p. 75-86.
</p>

<p>
<a id="note557" href="#tag557">557.</a> Noi possiam in tutto e per tutto riferirci al contegno,
alla dottrina ed alle lettere di Cipriano. Le Clerc in una breve
vita, che ne ha fatto (<i>Biblioth. Univers.</i> tom. XII. p 307-378.)
l'ha rappresentato con gran libertà, ed esattezza.
</p>

<p>
<a id="note558" href="#tag558">558.</a> <i>Se Novato, Felicissimo,</i> ec. che il Vescovo di Cartagine
scacciò dalla sua Chiesa e dall'Affrica, non erano veramente
i mostri più detestabili d'empietà, lo zelo di Cipriano
in tali occasioni dovrà prevalere alla sua veracità. Bramando
un giusto ragguaglio di tali oscure querele vedi Mosemio
p. 497-512.
</p>

<p>
<a id="note559" href="#tag559">559.</a> Mosemio pag. 269-274. Dupin <i>Antiq. Eccles. Discipl.</i>
p. 19-20.
</p>

<p>
<a id="note560" href="#tag560">560.</a> Tertulliano in un Trattato a parte ha difeso contro gli
Eretici il diritto della prescrizione come proprio delle Chiese
Apostoliche.
</p>

<p>
<a id="note561" href="#tag561">561.</a> Si fa menzione del viaggio di S. Pietro a Roma dalla
maggior parte degli antichi scrittori (Vedi Euseb. II. 25.).
Il medesimo è sostenuto da tutti i Cattolici, ed accordato da
alcuni Protestanti (Vedi Pearson e Dodwell <i>de succ. Episc.
Rom.</i>) ma è stato vigorosamente attaccato dallo Spanemio (<i>Miscell.
Sacra</i> III. 3.). Secondo il P. Arduino i Monaci del Secolo
XII che composero l'Eneide, rappresentarono S. Pietro
sotto l'allegorico carattere dell'Eroe Troiano.
</p>

<p>
<a id="note562" href="#tag562">562.</a> Non è che in Francese che sia esatta quella famosa allusione al nome di S. Pietro: Tu es <i>Pierre</i>, et sur cette <i>pierre</i>
ec. Essa è imperfetta in Greco, in Latino, in Italiano ec.
e totalmente inintelligibile ne' nostri linguaggi Teutonici.
</p>

<p>
<a id="note563" href="#tag563">563.</a> <i>Irenaeus adv. Haeres.</i> III. 3. Tertullian. <i>de praescript.</i>
c. 36 e Ciprian. <i>ep.</i> 27, 55, 71, 75. Le Clerc (<i>Hist. Eccl.</i>
p. 764) e Mosemio (p. 258, 578) difficilmente interpretano
questi passi. Ma il libero ed oratorio stile de' Padri spesso
par favorevole alle pretensioni di Roma.
</p>

<p>
<a id="note564" href="#tag564">564.</a> Vedasi la pungente lettera scritta da Firmiliano, Vescovo
di Cesarea, a Stefano, Vescovo di Roma, appresso Cipriano
<i>Epist.</i> 75.
</p>

<p>
<a id="note565" href="#tag565">565.</a> Intorno a questa disputa di ribattezzare gli Eretici, vedi
le lettere di Cipriano, ed il libro settimo di Eusebio.
</p>

<p>
<a id="note566" href="#tag566">566.</a> Quanto all'origine di quelle parole vedi Mosemio p. 141,
e Spanemio <i>Hist. Eccl.</i> p. 633. La distinzione fra i <i>Cherici</i>, ed
i <i>Laici</i> era già stabilita prima del tempo di Tertulliano.
</p>

<p>
<a id="note567" href="#tag567">567.</a> La comunione instituita da Platone è più perfetta di quella,
che aveva immaginato per la sua Utopia il cav. Tommaso
Moro. La comunione delle donne, e quella de' beni temporali,
possono considerarsi come parti inseparabili dell'istesso
sistema.
</p>

<p>
<a id="note568" href="#tag568">568.</a> <i>Joseph Antiquit.</i> XVIII. 2. <i>Philo de vit. contemplativ.</i>
</p>

<p>
<a id="note569" href="#tag569">569.</a> Vedi gli Atti degli Apostoli c. 2. 4. 5. co' comentari
di Grozio. Mosemio, in una Dissertazione particolare, attacca
la comune opinione con molto inconcludenti argomenti.
</p>

<p>
<a id="note570" href="#tag570">570.</a> Giustino Mart. <i>Apolog. Magg.</i> c. 89. Tertull. <i>Apol.</i> c. 39.
</p>

<p>
<a id="note571" href="#tag571">571.</a> Iren. <i>adv. haereses</i> l. IV. c. 27, 34, Origen. <i>in Num.
hom.</i> II. Ciprian. <i>de unitat. Ecles. Constitut. Apostol.</i> (l. II.
c. 34, 35) colle note del Cotelerio. Dalle Costituzioni s'introduce
questo precetto divino, dichiarando, che i Preti son
tanto superiori ai Re, quanto l'anima è più eccellente del
corpo. Fra i generi sottoposti alla decima, esse contano il grano,
il vino, l'olio, e la lana. Si consulti su questo interessante
soggetto l'Istoria delle Decime di Prideaux, e Fra Paolo delle
materie Beneficiarie, scrittori di carattere molto diverso fra
loro.
</p>

<p>
<a id="note572" href="#tag572">572.</a> La medesima opinione, la quale prevalse anche verso
l'anno mille, produsse i medesimi effetti. Molte donazioni portano
espresso questo loro motivo »<i>appropinquante mundi
fine</i>». Vedi Mosem. Istor. Generale della Chiesa vol. I. p. 457.
</p>

<p>
<a id="note573" href="#tag573">573.</a>
</p>

<div class="poem">
<p><i>Tam summa cura est fratribus</i></p>
<p class="i2"><i>(Ut sermo testatur loquax)</i></p>
<p class="i2"><i>Offerre, fundis venditis</i></p>
<p class="i2"><i>Sestertiorum millia.</i></p>
<p class="i2"><i>Addicta avorum praedia</i></p>
<p class="i2"><i>Foedis sub auctionibus,</i></p>
<p class="i2"><i>Successor exhaeres gemit</i></p>
<p class="i2"><i>Sunctis egens parentibus.</i></p>
<p class="i2"><i>Haec occulantur abditis</i></p>
<p class="i2"><i>Ecclesiarum in angulis,</i></p>
<p class="i2"><i>Et summa pietas creditur</i></p>
<p class="i2"><i>Nudare dulces liberos.</i></p>
<p class="i4"><i>Prudent</i> πἐρι στεφανων <i>Hymn. 2.</i></p>
</div>

<p>
La susseguente condotta del Diacono Lorenzo prova solo qual
uso propriamente si facesse della ricchezza nella Chiesa Romana:
questa era senza dubbio molto considerabile; ma Fra
Paolo (c. 3.) pare, ch'esageri quando suppone, che i successori
di Commodo furono mossi a perseguitare i Cristiani per
l'avarizia di loro medesimi, e de' lor Prefetti del Pretorio.
</p>

<p>
<a id="note574" href="#tag574">574.</a> Ciprian. <i>Epist.</i>, 62.
</p>

<p>
<a id="note575" href="#tag575">575.</a> Tertullian. <i>de praescript.</i> c. 30.
</p>

<p>
<a id="note576" href="#tag576">576.</a> Diocleziano fece un rescritto, che non è che una dichiarazione
dell'antica legge. »<i>Collegium, si nullo speciali
privilegio subnixum sit, haereditatem capere non posse dubium
non est.</i>»  Fra Paolo (c. 4.) crede che questi regolamenti
dopo il regno di Valeriano fossero molto trascurati.
</p>

<p>
<a id="note577" href="#tag577">577.</a> <i>Hist. August.</i> p. 131. Il fondo era stato pubblico, ed
allora si disputava fra la società de' Cristiani e quella de' macellai.
</p>

<p>
<a id="note578" href="#tag578">578.</a> <i>Constit. Apostol.</i> II 35.
</p>

<p>
<a id="note579" href="#tag579">579.</a> Ciprian. <i>de Laps.</i> p. 89. <i>Epist.</i> 65. L'accusa vien confermata
da' canoni 19 e 20 del Concilio Eliberino.
</p>

<p>
<a id="note580" href="#tag580">580.</a> Vedi le Apologie di Giustino e di Tertulliano.
</p>

<p>
<a id="note581" href="#tag581">581.</a> La dovizia e la liberalità dei Romani verso i lor più distanti
fratelli si celebra con gratitudine da Dionisio di Corinto
presso Eusebio (l. IV. c. 23.)
</p>

<p>
<a id="note582" href="#tag582">582.</a> Vedi Luciano <i>in Peregrin.</i> Giuliano (<i>Epi.</i> 49) sembra
mortificato, perchè la carità de' Cristiani sostentava non solo
i lor propri poveri, ma anche i Pagani.
</p>

<p>
<a id="note583" href="#tag583">583.</a> Tale almeno fu la lodevole condotta di molti missionari
moderni, posti nelle medesime circostanze. Si espongono annualmente
più di tremila bambini di fresco nati nelle strade
di Pechino. Vedi <i>Le Comte Memoir. sur la Chine</i>, e le <i>Recherches
sur les Chinois et les Egyptiens</i> (Tom. I. p. 61.)
</p>

<p>
<a id="note584" href="#tag584">584.</a> I Montanisti ed i Novaziani, che ostinatamente, e col
massimo rigore sostenevano quest'opinione, si trovarono alfine
essi medesimi posti nel numero degli Eretici scomunicati. Vedi
il dotto, ed abbondante Mosemio <i>sect.</i> II e III.
</p>

<p>
<a id="note585" href="#tag585">585.</a> Dionisio appresso Eusebio IV. 23. Ciprian. <i>de Lapsis</i>
</p>

<p>
<a id="note586" href="#tag586">586.</a> Cristianesimo primitivo di Cavo Part. III. c. 5. Gli ammiratori
dell'Antichità compiangono il disuso delle pubbliche
penitenze.
</p>

<p>
<a id="note587" href="#tag587">587.</a> Vedasi, appresso Dupin (<i>Biblioth. Ecclesiast.</i>, Tom. II.
p. 304-313), una breve ma ragionata esposizione de' canoni di
que' Concilj, che furon convocati ne' primi momenti di tranquillità
dopo la persecuzione di Diocleziano. Questa si era
sentita con severità molto minore in Ispagna, che in Galazia:
differenza, per cui si può in qualche modo render ragione
del contrasto fra i regolamenti di quelle Province.
</p>

<p>
<a id="note588" href="#tag588">588.</a> Ciprian. <i>Epist.</i> 69.
</p>

<p>
<a id="note589" href="#tag589">589.</a> Le arti, i costumi, ed i vizi de' Sacerdoti della Dea Siria
sono molto capricciosamente descritti da Apuleio nell'ottavo
libro delle sue Metamorfosi.
</p>

<p>
<a id="note590" href="#tag590">590.</a> L'uffizio di Asiarca era di questa specie, e se ne trova
frequente menzione in Aristide, nelle inscrizioni ec. Era esso
annuale ed elettivo. Non potevan desiderar tale onore, che i
più vani fra' Cittadini, nè sopportarne la spesa, che i più doviziosi.
Vedi ap. <i>Patres Apostol.</i> Tom. II. p. 200, con quanta
indifferenza l'Asiarca Filippo si condusse nel martirio di Policarpo.
V'erano in simil guisa i Bitiniarchi, i Liciarchi ec.
</p>

<p>
<a id="note591" href="#tag591">591.</a> I moderni critici non sono disposti a credere quel che
i Padri quasi concordemente asseriscono, che S. Matteo componesse
un Evangelio Ebraico, di cui ci sia restata solamente
la traduzione Greca. Ma sembra pericoloso rigettare la loro
testimonianza.
</p>

<p>
<a id="note592" href="#tag592">592.</a> Sotto il regno di Nerone, e di Domiziano, e nelle Città
d'Alessandria, d'Antiochia, di Roma e d'Efeso. Vedi Mill.
<i>Prolegom. ad nov. Testam.</i> e la bella, ed estesa collezione del
Dottor Lardner vol. XV.
</p>

<p>
<a id="note593" href="#tag593">593.</a> Gli Alogi (<i>Epifan. de Haeres.</i> 51.) contrastavano l'autenticità
dell'Apocalisse, perchè la Chiesa di Tiatira non era
per anche fondata. Epifanio, che accorda il fatto, si libera
dalla difficoltà col supporre ingegnosamente, che S. Giovanni
scrivesse con spirito di profezia. Vedi Abauzit <i>Discours sur
l'Apocalypse</i>.
</p>

<p>
<a id="note594" href="#tag594">594.</a> L'epistole d'Ignazio e di Dionisio (<i>ap. Euseb.</i> IV. 23),
indicano molte Chiese in Asia ed in Grecia. Quella d'Atene
par che fosse una delle meno floride.
</p>

<p>
<a id="note595" href="#tag595">595.</a> Luciano in <i>Alexan.</i> c. 25. Bisogna però, che il Cristianesimo
fosse molto inegualmente sparso pel Ponto; mentre alla
metà del terzo secolo non si trovavan più che 17 credenti
nell'estesa diocesi di Neocesarea. Vedi Tillemont (<i>Memoir.
Ecclesiast.</i> Tom. IV. p. 675) che cita Basilio, e Gregorio
Nisseno, i quali erano pure nativi di Cappadocia.
</p>

<p>
<a id="note596" href="#tag596">596.</a> Secondo gli Antichi, Gesù Cristo patì sotto il Consolato
de' due Gemini l'anno 29 dell'Era nostra presente. Plinio fu
mandato in Bitinia (secondo il Pagi) nell'anno 110.
</p>

<p>
<a id="note597" href="#tag597">597.</a> Plin. <i>Epist.</i> X. 97.
</p>

<p>
<a id="note598" href="#tag598">598.</a> Chrysostom. <i>Oper.</i> Tom. VII. p. 658-810. <i>Edit. Savil</i>
</p>

<p>
<a id="note599" href="#tag599">599.</a> Gio. Malela, Tom. II. p. 144. Egli tira la medesima conseguenza
rispetto alla popolazione d'Antiochia.
</p>

<p>
<a id="note600" href="#tag600">600.</a> Chrysostom. (Tom. I. p. 144.) Io son debitore di questi
passi, ma non della mia illazione, all'erudito Dott. Lardner.
Credibilità dell'istoria Evangelica vol. XII. p. 370.
</p>

<p>
<a id="note601" href="#tag601">601.</a> Basnage (<i>Hist. des Juifs</i> l. II. c. 20, 21, 22, 23) ha
esaminato con la più critica esattezza il curioso trattato di
Filone, che descrive i Terapeuti. Provando ch'esso fu composto
fin dal tempo d'Augusto, Basnage ha dimostrato a dispetto
d'Eusebio (1. II. c. 17) e di una folla di moderni Cattolici,
che i Terapeuti non erano, nè Cristiani nè monaci.
Riman sempre verisimile, che essi cangiassero il nome, conservassero
le loro usanze adottando alcuni nuovi articoli di
fede, ed appoco appoco divenissero i padri degli Ascetici
Egizj.
</p>

<p>
<a id="note602" href="#tag602">602.</a> Vedi una lettera d'Adriano nell'Istoria Augusta p. 245.
</p>

<p>
<a id="note603" href="#tag603">603.</a> Quanto alla successione de' Vescovi d'Alessandria si consulti
l'Istoria di Renaudot, p. 24 ec. Questo curioso fatto ci
è stato conservato dal Patriarca Eutichio (<i>Annal.</i> Tom. I. p. 334
<i>vers. Pocock</i>) e la sua sola testimonianza risguardante la propria
Chiesa sarebbe una risposta sufficiente a tutte le obbiezioni,
che il Vescovo Pearson ha fatte nelle Vindicie Ignaziane.
</p>

<p>
<a id="note604" href="#tag604">604.</a> Ammian. Marcellin. XXII. 16.
</p>

<p>
<a id="note605" href="#tag605">605.</a> Origen. contr. Celsum l. I. p. 40.
</p>

<p>
<a id="note606" href="#tag606">606.</a> <i>Ingens multitudo</i> è l'espressione di Tacito XV. 44.
</p>

<p>
<a id="note607" href="#tag607">607.</a> T. Liv. XXXIX. 13, 15, 16, 17. Fu eccessivo l'orrore
e la costernazion del Senato alla scoperta de Baccanalisti, la
depravazione de' quali è descritta, e forse anche esagerata da
Livio.
</p>

<p>
<a id="note608" href="#tag608">608.</a> Euseb. l. VI. c. 43. Il Traduttore Latino (di Valois)
ha stimato proprio di ridurre il numero de' Preti a quarantaquattro.
</p>

<p>
<a id="note609" href="#tag609">609.</a> Questa proporzione de' Preti e de' poveri col resto del
popolo, fu per la prima volta fissata dal Burnet (Viaggi in
Ital. p. 168) e confermata da Moyle (vol. II. p. 151). Nessuno
de' due avea cognizione del passo di Grisostomo, che riduce
la lor congettura quasi ad un fatto.
</p>

<p>
<a id="note610" href="#tag610">610.</a> <i>Serius trans alpes, religione Dei suscepta.</i> Sulpic. Sever.
l. II. Questi furono i celebri martiri di Lione. Vedi Euseb.
V. I. Tillemont <i>Mem. Eccles.</i> Tom. II. p. 316. Secondo
i Donatisti, l'asserzione de' quali vien confermata dalla tacita
confessione d'Agostino, l'Affrica fu l'ultima fra le Province,
che ricevè l'Evangelio (Tillemont <i>Mem. Eccles.</i> Tom. I. p. 754.)
</p>

<p>
<a id="note611" href="#tag611">611.</a> <i>Tum primum intra Gallias Martyria visa.</i> Sulp. Sever.
l. II. Rispetto all'Affrica vedi Tertulliano. <i>ad Scapulam.</i>
c. 3. Si suppone, che i primi fossero i martiri Scillitani
(<i>Acta sincera</i> Ruinart. p. 34.) Pare che uno degli avversari
d'Apuleio fosse Cristiano. <i>Apolog.</i> p. 496, 497, <i>Edit. Delphin.</i>
</p>

<p>
<a id="note612" href="#tag612">612.</a> <i>Rarae in aliquibus civitatibus Ecclesiae paucorum Christianorum
devotione resurgerent.</i> Acta sincera p. 130. Gregor.
di Tours l. I. c. 28. Mosem. p. 207. 449. V'è qualche
ragione di credere, che al principio del quarto secolo le vaste
Diocesi di Liegi, di Treveri, e di Colonia formassero un
sol Vescovato, ch'era stato eretto molto recentemente. Vedi
le Memorie di Tillemont Tom. VI. part. I. p. 43, 411.
</p>

<p>
<a id="note613" href="#tag613">613.</a> In una dissertazione di Mosemio si fissa la data dell'apologia
di Tertulliano all'anno 198.
</p>

<p>
<a id="note614" href="#tag614">614.</a> Nel decimoquinto secolo si trovavan poche persone
che avessero la disposizione o il coraggio di porre in dubbio,
se Giuseppe d'Arimatea fondato avesse il monastero di
Glastonbury, e se Dionisio Areopagita preferito avesse la residenza
di Parigi a quella d'Atene.
</p>

<p>
<a id="note615" href="#tag615">615.</a> Tale stupenda metamorfosi fu fatta nel nono secolo. Vedi
Mariana (<i>Hist. Hispan.</i> V. 10. 13) che in ogni senso imita
Livio, e l'ingenuo scuoprimento fatto della leggenda di S. Giacomo
dal Dott. Geddes (<i>Miscell.</i> Vol. 4. p. 221.)
</p>

<p>
<a id="note616" href="#tag616">616.</a> Giustin. mart. <i>Dial. cum Tryphone</i> p. 341. Iren. <i>adv.
haeres.</i> l. I. c. 10. Tertullian. <i>adv. Jud.</i> c. 7. Vedi Mosemio
p. 203.
</p>

<p>
<a id="note617" href="#tag617">617.</a> Vedi il quarto secolo dell'Istoria Eccles. di Mosemio.
Posson trovarsi molte, quantunque assai confuse circostanze
relative alla conversion dell'Iberia e dell'Armenia appresso
Mosè di Corene l. II. c. 78, 79.
</p>

<p>
<a id="note618" href="#tag618">618.</a> Secondo Tertulliano, Cristo e la Fede avevano penetrato
nelle parti della Gran-Brettagna, inaccessibili alle armi
Romane. Circa un secolo dopo <i>si dice</i>, che Ossian figlio di
Fingal, nella sua estrema vecchiezza disputasse con un Missionario
straniero, e la disputa sussiste ancora in versi, ed in
lingua Ersa. Vedasi la Dissertazione sull'antichità de' Poemi
d'Ossian di Macpherson p. 10.
</p>

<p>
<a id="note619" href="#tag619">619.</a> I Goti, che devastarono l'Asia nel regno di Gallieno,
portaron via gran numero di schiavi, alcuni de' quali eran
Cristiani, e divennero Missionari. Vedi Tillemont <i>Memoir.
Eccles.</i> Tom. IV. p. 44.
</p>

<p>
<a id="note620" href="#tag620">620.</a> La leggenda d'Abgaro, favolosa com'è, somministra una
decisiva prova, che molti anni prima ch'Eusebio scrivesse la
sua storia, la massima parte degli abitanti d'Edessa aveva abbracciato
il Cristianesimo. I cittadini di Carre, al contrario,
loro rivali, restarono attaccati alla causa del Paganesimo fino
al sesto secolo.
</p>

<p>
<a id="note621" href="#tag621">621.</a> Secondo Bardesane appresso Eusebio (<i>Praepar. Evang.</i>)
nella Persia trovavansi alcuni Cristiani avanti la fine del secondo
secolo. Al tempo di Costantino (Vedi la di lui Epistola
a Sapore Vit. l. IV c. 13) formavano essi una florida
Chiesa. Si consulti Beausobre <i>Hist. critique du Manicheisme</i>.
Tom. I. p. 180. e la Biblioteca Orientale dell'Assemani.
</p>

<p>
<a id="note622" href="#tag622">622.</a> <i>Origen. contra Cels. l. VIII. p. 424.</i>
</p>

<p>
<a id="note623" href="#tag623">623.</a> <i>Minuc. Felix</i> c. 8 con le note di Wovvero. <i>Cels. ap. Origen.</i>
l. III. p. 138, 142. <i>Julian. ap. Cyril.</i>, l. VI. p. 206. <i>Edit.
Spanheim</i>.
</p>

<p>
<a id="note624" href="#tag624">624.</a> <i>Euseb. Hist. Eccl.</i> IV. 3. <i>Hieron. Epist.</i> 83.
</p>

<p>
<a id="note625" href="#tag625">625.</a> Così prettamente si racconta l'istoria ne' Dialoghi di
Giustino. Tillemont (<i>Mem. Eccles.</i> Tom. II. p. 334) che la
riferisce, assicura, che il vecchio era un Angelo sotto quella
figura.
</p>

<p>
<a id="note626" href="#tag626">626.</a> Euseb. V. 28. Si può sperare, che nessuno, eccettuati
gli Eretici, desse giusto motivo alla querela di Celso (<i>ap. Origen.</i>
l. II. p. 77) che i Cristiani continuamente correggevano
ed alteravano i loro Evangeli.
</p>

<p>
<a id="note627" href="#tag627">627.</a> Plin. <i>Epist.</i> X. 97. <i>Fuerunt alii similis amentiae cives
Romani.... Multi enim omnis aetatis, omnis ordinis,
utriusque sexus etiam vocantur in periculum et vocabuntur.</i>
</p>

<p>
<a id="note628" href="#tag628">628.</a> Tertullian. <i>ad Scapulam</i>. Eppure tutta la sua rettorica
non s'estende a pretendere più che la <i>decima</i> parte di Cartagine.
</p>

<p>
<a id="note629" href="#tag629">629.</a> Ciprian. <i>Epist.</i> 79.
</p>

<p>
<a id="note630" href="#tag630">630.</a> Il Dottor Lardner, nel suo primo e secondo volume delle
testimonianze Giudaiche e Cristiane, raccoglie ed illustra quelle
di Plinio il Giovane, di Tacito, di Galeno, di Marco Antonio
e forse d'Epiteto (essendo dubbioso se quel filosofo intende
parlar de' Cristiani). Della nuova setta non si fa menzione
veruna da Seneca, da Plinio il Vecchio, nè da Plutarco.
</p>

<p>
<a id="note631" href="#tag631">631.</a> Se allegata si fosse la famosa Profezia delle settanta
settimane ad un filosofo di Roma, non avrebb'egli risposto
con le parole di Cicerone «<i>Quae tandem ista auguratio est,
annorum potius quam aut mensium aut dierum?</i>» <i>de Divinit.</i>
II 30. Si osservi con qual irreverenza Luciano (<i>in Alexandro</i>
c. 13,) ed il suo amico Gelso (<i>ap. Origen. l. VII. p. 327.</i>)
si esprimono rispetto a' Profeti Ebrei.
</p>

<p>
<a id="note632" href="#tag632">632.</a> I filosofi, che deridevano le più antiche predizioni delle
Sibille, avrebbero facilmente scoperto le falsità degli Ebrei e
de' Cristiani, che i Padri hanno citato con tanta pompa, da
Giustino Martire fino a Lattanzio. Quando i versi Sibillini
ebbero eseguilo l'uffizio loro assegnato, essi, come il sistema
dei millenarj, furono quietamente posti in obblio. La Sibilla
Cristiana disgraziatamente aveva fissata la rovina di Roma
nell'anno 195. II. C. 948.
</p>

<p>
<a id="note633" href="#tag633">633.</a> I Padri, che son disposti come in linea di battaglia dal
Calmet (Dissertazione sulla Bibbia Tom. III. p. 295-308.)
par che voglian cuoprire tutta la terra di oscurità, nel che
vengon seguitati dai più fra' moderni.
</p>

<p>
<a id="note634" href="#tag634">634.</a> Origen. <i>ad Matth.</i> c. 27. e pochi moderni critici, Beza, Le
Clerc, Lardner ecc. desiderano di restringerla alla sola Terra
della Giudea.
</p>

<p>
<a id="note635" href="#tag635">635.</a> Il celebre passo di Flegone ora si è saviamente abbandonato.
Quando Tertulliano assicura i Pagani, che si trova fatta
menzione di tal prodigio, <i>in Arcanis</i>, non già <i>in archivio
vestris</i> (vedi la sua apolog. c. 21), egli probabilmente intende
di parlare de' versi Sibillini, che lo riferiscono esattamente con
le stesse parole dell'Evangelio.
</p>

<p>
<a id="note636" href="#tag636">636.</a> Seneca <i>Quaest. nat.</i> l. I. 15. VI. I. VII. 17. Plinio
<i>Hist. nat.</i> l. II.
</p>

<p>
<a id="note637" href="#tag637">637.</a> <i>Plin. Hist. nat.</i> II. 30.
</p>

<p>
<a id="note638" href="#tag638">638.</a> <i>Virgil. Georg.</i> l. 1. 466. <i>Tibull.</i> l. II. <i>Eleg. V.</i> v. 75.
<i>Ovid. Metam.</i> XV. 782. <i>Lucan.</i> I. 540. L'ultimo pone questo
prodigio avanti la guerra civile.
</p>

<p>
<a id="note639" href="#tag639">639.</a> Vedi una pubblica epistola di Marc'Anton. <i>ap. Josepho
Antiq.</i> XII. 12. <i>Plutarc. in. Caesar.</i> p. 471. <i>Appian.
Bell. civ.</i> l. IV. <i>Dion. Cass.</i> l. XLV. p. 431. <i>Jul. Obseq.</i>
c. 128. Questo piccol trattato è un estratto de' prodigi di Livio.
</p>
</div>

<div class="tnote">
<p class="tntitle">
Nota del Trascrittore
</p>

<p>
Ortografia e punteggiatura originali sono state mantenute, così come
le grafie alternative (obblio/obblìo e simili), correggendo senza annotazione
minimi errori tipografici. Le citazioni
in greco sono state trascritte integralmente, senza apportare alcuna
correzione per eventuali inesattezze ortografiche o grammaticali.
</p>

<p class="covernote">
Copertina creata dal trascrittore e posta nel pubblico dominio.
</p>
</div>

</body>
</html>
